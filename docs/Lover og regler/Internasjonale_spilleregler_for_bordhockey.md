(vedtatt av det Internasjonale Bordhockeyforbundet (the International
Table Hockey Federation, ITHF). Formuleringer markert med gult er
vedtatt under revisjonen 2014-10-13)

Det definitive språket for disse reglene er engelsk. Dersom det oppstår
forskjeller mellom en oversatt versjon og den engelske versjonen, skal
den engelske versjonen ha prioritet.

**1. Spillere skal oppføre seg etter følgende spilleransvar.**

  
Alle spillere skal til enhver tid opptre på en sportslig og rettferdig
måte. Bordhockey er en sport som skal spilles med passende hensyn til
rettferdighet, etikk og respekt.

**2. Spilltype og spillpreparering**

  
2.1. Spill fra Stiga skal brukes.

<!-- -->

  
2.2. Målkoppene skal fjernes.

<!-- -->

  
2.3. Spillene skal festes til bordet.

<!-- -->

  
2.4. Glattheten på spilloverflaten (isen) må holdes lik den vanlige
glattheten på et nytt spill.

<!-- -->

  
2.5. En spiller kan plassere en puckdeflektor i motspillerens mål.
Dersom dette gjøres, må spilleren tilby å plassere en puckdeflektor lik
den første også i sitt eget mål.

**3. Spillfigurer**

  
3.1. Spillfigurer fra Play-off-versjonen (der alle spillfigurer har
kølle på samme side) av bordhockeyspill fra Stiga må brukes.

<!-- -->

  
3.2. ITHF kan godkjenne andre typer spillfigurer fra Stiga dersom det er
god grunn for dette.

**4. Kamper**

  
4.1. Kamper varer fem (5) minutter.

<!-- -->

  
4.2. Tiden går selv om pucken er ute av spill.

<!-- -->

  
4.3. Et lydspor skal brukes til alle kamper.

<!-- -->

  
4.4. Et klart gjenkjennelig lydsignal skal brukes til å annonsere at en
kamp er i ferd med å starte. Dette signalet (musikk eller annet
lydvarsel) må gis mellom 15 og 30 sekund før hver kamp starter.
Lydsporet må signalisere spesifikke intervaller i løpet av kampen med
gjenkjennelige signal (enten hver tredjedel (periode) eller hvert
minutt), og musikk må signalisere de siste 30 sekundene av kampen.
Kampen ender med et tydelig sluttsignal.

<!-- -->

  
4.5. Dersom kampen må spilles fra starten igjen (for eksempel feil i
lydsporet), skal begge spillerne beholde målene de skårte i den avbrutte
kampen.

<!-- -->

  
4.6. Dersom en spiller ikke er klar ved spillet senest 30 sekunder etter
kampstart, taper spilleren kampen med sifrene spesifisert i de
internasjonale turneringsreglene.

<!-- -->

  
4.7. Dersom en spiller å spille slutter å spille når motspilleren
insisterer på å spille videre, taper spilleren alle sine mål, og
motspilleren kan legge fem (5) mål til sin målskår.

<!-- -->

  
4.8. Dersom en sluttspillkamp ender uavgjort etter fem (5) minutter,
følger en spilleforlengelse. Spilleforlengelsen starter med en dropp.
Vinneren er den som skårer det første målet (sudden death).

**5. Face-offs**

  
5.1. Alle kamper starter med pucken i senter av spillet. Kampen starter
på startsignalet. Dersom en spiller spiller pucken før startsignalet,
skal pucken droppes.

<!-- -->

  
5.2. Dropp skjer ved at pucken slippes på senter av spillet.

<!-- -->

  
5.3. Senteren og venstrebacken må stå på sin egen side av den røde
senterlinjen, utenfor sentersirkelen, før en dropp kan utføres, og kan
ikke berøre pucken før den treffer isen.

<!-- -->

  
5.4. Pucken må slippes synlig ca fem (5) cm over hodet til
spillfigurene, og hånden som slipper pucken må holdes i ro. Den flate
siden av pucken må vende nedover.

<!-- -->

  
5.5. Spillere må forsikre seg om at motspilleren er klar før pucken
slippes. Dersom pucken droppes på en feil måte, kan motspilleren kreve
ny dropp, eller selv utføre en ny dropp. Dersom en spiller utfører mange
dårlige dropper i en sluttspillkamp, kan motspilleren be om nøytral
dropper.

<!-- -->

  
5.6. Tre (3) sekunder må forløpe etter dropp før et gyldig mål kan
skåres. Denne regelen gjelder også dersom en nøytral person utfører
droppen.

<!-- -->

  
5.7. Før er gyldig mål kan skåres må minst én av følgende inntreffe:

  
\(a\) Pucken treffer vantet

\(b\) Pucken treffer en annen spillfigur enn angripende senter eller
forsvarende keeper minst 3 sekunder etter dropp.

\(c\) Pucken spilles med vilje til senter. Dersom det er tvil om senter
mottar pucken etter en villet pasning eller ved slump, kan den
forsvarende spiller (eller tilstedeværende dommer) avgjøre om senter kan
skåre gyldig mål. Dersom det blir avgjort at senteren ikke kan skåre
gyldig mål direkte, kan senter bare skåre mål ved at (a) eller (b)
tilfredsstilles.

<!-- -->

  
5.8. Når sluttspillkamper resulterer i spilleforlengelse, kan spillerne
be om at en nøytral person utfører droppen. Spillerne kan enes om
følgende alternative dropp-metode: En nøytral person plasserer pucken i
senter av spillet, ber hver spiller om å melde "Ready", og sier så "Go".

**6. Skåring**

  
6.1. Pucken må bli liggende i målet for at mål skal kunne telles.
Utsprett telles ikke. Dersom pucken spretter ut av målet, fortsetter
spillet uten avbrudd.

<!-- -->

  
6.2. Pucken må fjernes fra målposen (dersom målet har en målpose) før
neste dropp.

<!-- -->

  
6.3. Et mål som skåres ved at en stilleliggende puck presses mot målet
eller keeperen til den angripende spiller, telles ikke med mindre pucken
går via vantet eller en annen spiller enn motspilleren keeper. Denne
regelen gjelder også dersom den stilleliggende pucken ikke berører målet
idet pressebevegelsen begynner.

<!-- -->

  
6.4. Det er ikke tillatt å stabilisere en puck og skåre et direkte mål
med kroppen til spillfiguren (ikke køllen). Imidlertid er det lov å
skåre mål med spillfigurens høyre fot dersom denne blir brukt som en
kølle (det vil si ved at spillfiguren roterer). Et direkte mål skåret
med kroppen til spillfiguren er gyldig dersom pucken stopper på en annen
måte enn at spillfiguren som skårer målet først stabiliserer pucken.

<!-- -->

  
6.5. Dersom et mål skåres når sluttsignalet høres, telles ikke målet.

<!-- -->

  
6.6. Dersom en spillfigur (inkludert keeper) knekker når et mål skåres,
telles målet.

<!-- -->

  
6.7. Et mål som skåres ved å flytte på hele brettet telles ikke.

**7. Blokkeringsregel**

  
7.1. Dersom en puck ligger i ro på mållinjen og ikke berører keeper, kan
den forsvarende spiller si "blokkering" og pucken droppes.

<!-- -->

  
7.2. Dersom en puck ligger i ro i målgården og ikke berører mållinjen,
må den forsvarende spiller spille pucken.

**8. Regel for passivt spill**

  
8.1. Det er ikke tillatt å holde på pucken uten å gjøre et gjenkjennelig
forsøk på å skåre mål. Dette regnes som passivt spill.

<!-- -->

  
8.2. Nå en tendens til passivt spill gjenkjennes, kan motspilleren gi en
advarsel ved å si "passivt spill". Innen 3 sekunder etter "passivt
spill" har blitt annonsert, må spilleren som har pucken enten skyte mot
mål eller passe til senter; om dette ikke skjer skal pucken droppes av
motspilleren. I en slik situasjon kan andre pasninger forekomme før
skudd på mål eller pasning til senter, så lenge disse pasningene skjer
innen 3 sekund etter "passivt spill" har blitt annonsert.

<!-- -->

  
8.3. Dersom pucken holdes av en spillfigur uten å skyte eller gjøre en
pasning, kan motspilleren gi en advarsel 5 sekunder etter spillfiguren
har fått kontroll på pucken.

<!-- -->

  
8.4. Dersom det oppstår uenigheter om passivt spill mellom to
motspillere under sluttspillkamper, eller dersom flere spillere i en
hvilken som helst turneringsrunde anklager en spiller for passivt spill,
kan det tilkalles en nøytral person (dommer) som begge spillerne enes
om, for å overvære den/de følgende kampen/kampene. Når en dommer
tilkalles en kamp, skal spillerne selv ikke gi advarsler, og dropper som
resultat av passivt spill skal bare utføres av dommeren.

<!-- -->

  
8.5. Dersom en spiller gjentatte ganger ignorerer disse reglene om
passivt spill under en turnering, kan turneringsdommerne avgjøre at de
påvirkede kampene skal spiller på nytt under oppsyn fra dommerne. Dersom
antallet påvirkede kamper er for høyt (overstiger tre (3)), kan
turneringsdommerne avgjøre at spilleren automatisk taper alle disse
kampene med sifrene spesifisert i de internasjonale turneringsreglene.

**9. Berøring av brettet**

  
9.1. En spiller kan trykke ned sine egne spillfigurer bare dersom
spilleren har fullstendig kontroll på pucken.

<!-- -->

  
9.2. Dersom en spiller skårer mål mens motspilleren trykker ned sine
egne spillfigurer, telles målet.

<!-- -->

  
9.3. Dersom en spiller oppdager at en av motspilleren spillfigurer
sitter høyt, kan spilleren stoppe å spille og be motspilleren om å
trykke spillfiguren, og motspilleren må gjøre dette. Spilleren kan
fortsette spillet når motspilleren er klar igjen.

<!-- -->

  
9.4. Dersom en spiller utfører en pasning til en av sine egne
spillfigurer mens spillfigurene trykkes ned, skal pucken droppes.

<!-- -->

  
9.5. Hardt spill som fører til at brettet rister og pucken beveger seg
er ikke tillatt.

<!-- -->

  
9.6. Dersom en spillfigur mister pucken som resultat av risting i
brettet, skal pucken returneres til spillfiguren.

<!-- -->

  
9.7. Under spillet er det ikke tillatt for spillere å plassere hender
eller armer nær isen på en måte som kan påvirke spillet. Dersom hånden
eller armen til en spiller berører en puck i bevegelse, kan motspilleren
velge enten å plassere pucken der den sannsynligvis ville endt opp (for
eksempel i mål eller ved en spillfigur) eller selv droppe pucken. Dersom
det er tvil om hvor pucken sannsynligvis ville endt opp dersom den ikke
hadde blitt berørt, skal avgjørelsen favorisere motspilleren.

**10. Avbrytelser**

  
10.1. Dersom det forekommer en stor forstyrrelse som begge spillerne er
oppmerksom på, eller som umuliggjør normalt spill for en av spillerne
(for eksempel ødelagt utstyr, stag, spillfigur eller spillfundament, lys
som forsvinner, at mer enn en puck havner på brettet, at noe/noen
åpenbart forstyrrer en spiller), må kampen umiddelbart stoppes. Mål som
skåres under en slik hendelse telles ikke. Dersom en mindre forstyrrelse
inntreffer, som bare er åpenbar for én spiller eller bare i mindre grad
påvirker en spiller (for eksempel gummiknott som glir av, mål ute av
stilling, bøyd stag, spillfundament delvis ute av stilling), må
spilleren stoppe kampen ved å si "stop"; ellers vil mål som skåres
telle. Kampen fortsetter når begge spillerne er klare igjen.

<!-- -->

  
10.2. Dersom en kamp blir avbrutt og en betydelig mengde tid går tapt,
skal den tapte tiden legges til gjenstående tid, og kampen fortsetter.

<!-- -->

  
10.3. Mål som skåres idet en avbrytelse forekommer telles ikke.

<!-- -->

  
10.4. Dersom en spiller har udiskutabel kontroll over pucken før en
avbrytelse inntreffer, skal kampen gjenopptas med pucken i samme
posisjon som da avbrytelsen inntraff; ellers skal kampen gjenopptas med
en dropp.
