Geir Tonny Brovolds faste spalte. Denne gang:

## Vurdering av Norges 25 høyest rankede

Selv jeg er ikke seriøs i alt jeg skriver på gjesteboka.

For å bøte på dette, så følger her en betraktning av de 25 best rankede
spillerne i Norge + Tommy Rensmoen som er nr 44. (jaaa)

For en tid tilbake gav jeg ut en rankingliste i NBA-nytt som var bygd
som en pyramide. Denne listen kan ligne, men bygger på nivåer...(Nummer
forran navn= dagens rankingliste.) Jeg vil presisere at plasseringen
innenfor hvert nivå er tilfeldig...

### Nivå 1

**1.Tore Lie**

Det er mange som etterhvert har vunnet noe i NBA. Men når det drar seg
til, kamper blir avgjørende osv. så er det ingen diskusjon. Tore er
Norges beste BH-spiller!! Espen så fryktelig god ut nå... Alle kan se
gode ut når motstanden ikke er på ens eget nivå. I Fredrikstad tipper
jeg Espen ikke ser så overlegen ut. Hvorfor?? Tore kommer!!

**3.Espen Selbæk.**

Forrige gang var Tore alene i nivå 1. Nå får han selskap av Espen. Espen
har slik det ser ut nå rykket et lite hakk fra oss andre. Årsak :
Sverigeturer!! Espen skal bli vrien å hanskes med i år... Men.. jeg vet
om et par som kan gjøre det surt for ham..

### Nivå 2

**2.Øyvind Hansen.**

Øyvind er mestvinnende de siste par årene i Norge. Han tilhører i
utgangspunktet nivå 1. Normalt sett ville jeg satt han der, men mye
tyder på at jeg gjør rett i å plassere han i nivå 2 nå. Men Øyvind er
suveren når han er tent og på sitt beste. Kapasiteten er minst like bra
som hos de i nivå 1, men han ryker på stabilitet.

**5. Frode Horvath.**

Frode er den spilleren jeg digger mest i Norge rent spillemessig. Det
skal ikke være mulig å bli så god alene på vestlandet. Håper vi får se
mye til Frode i år. Utradisjonell spiller. Morsom å spille på psyken
med..

**44. Tommy Rensmoen.**

Denne mannen er sinnsyk. Han tar i brettet en gang hvert jubelår, og
gjør furore hver gang. Sliter i mellomspill, og vil få det tøft nok med
å komme til sluttspill i år. Men det er hans sluttspillegenskaper som
gjør at han ligger i nivå 2. Han er utrolig bra i best av 7. Det er
svært få i Norge som er i stand til å slå Tommy bare han får tid til å
justere seg.

### Nivå 3

**6. Julusmoen.**

Julusmoen er en gammel traver som ikke har gjemt sine gamle kunster. Har
et reportuar og en rutine som få kan matche. Terje vil gjøre resultater
også i år.

**4. GT (meg selv).**

Utrolig svak innsats i TO, og står sterkt i fare for å rase noen nivåer
ned. Men vil nok med litt egentrening kunne bedre seg betraktelig.

Mange lurer nok på hvorfor ikke Aasheim, Wilsbeck osv er i Nivå 3.
Grunnen er at nivå 3 er, slik jeg anser det, det siste nivået som kan
slå hvem som helst i best av 7. Turneringer kan kun vinnes gjennom best
av 7. Har man for mange som man ikke kan vinne mot i best av 7, så
vinner man ingen turnering. Nivå 3 blir derfor litt pussig. Kan tape for
mange, men kan også slå både Tore og Espen. Altså, har kapasitet, men er
svært ustabile.

### Nivå 4

**8.Yngve Aasheim.**

Er nok på mange måter bedre enn meg, men mangler altså dette med å kunne
dra ut hvem som helst i best av 7. Spiller utrolig vakkert, og er en av
de beste rent teknisk i Norge. Topp 5 på senterfinter.

**11. Wilsbeck.**

Er den som har gjort kanskje det største fremskrittet det siste året.
Grunnen til at jeg sier det, er at det er forholdsvis enkelt å komme opp
på det nivået han hadde i fjor, men vanskelig å ta det lille steget opp
dit han er nå. Jeg mener, tross hans seier i Stanley at han vil slite
med å kunne vinne en turnering i år, men vil være å se i flere
semifinaler...

**7. Tore Sørheim**

Har ikke vist seg verdig nivå 4 så langt, men jeg setter ham her, fordi
jeg tror han vil gjøre det bedre i år. Må ha trua på seg selv for å
gjøre det bra, og få nødvendig flyt. Dette kan bli året der Sørheim får
sitt gjennombrudd. Til nå har han vært litt av en middelfarer. Alltid i
kvart, aldri (finnes unntak) i semi.

### Nivå 5

**9. Egil Berg.**

Skal visstnok ha gjort en god turnering i Trondheim... Spøk til side....
Berg har alle muligheter til å få en knallsesong. Alle tror jeg er sur
for tapet i TO når jeg sier at jeg vil se an et par turneringer før jeg
skriver under på at det BLIR det. Egil har egenskaper i angrep som han
vil nyte godt av i år. Problemet hans vil bli forsvaret. Jeg så utallige
muligheter i Trondheim, bare så synd at jeg ikke evnet å bruke de
mulighetene som lå der. Uansett... Berg er på vei opp...

**10. Dr. Nilsen.**

Har spilt seg opp på et anstendig nivå. Bare så synd at han får spilt så
alt for lite. Gleder meg til å se om han fortjener et nivå høyere. Er
redd for at det ikke er slik. Morsom å sette senterfinter på...

**12. Remmem.**

Daniel kan virke som verdens slappeste BH-spiller når man spiller mot
ham. Nesten uinteressert. Resultatene viser at slik er et ikke. Har ved
flere anledninger vist at han er å regne med. En vakker, silkemyk
høyreskyffel i lengste. Er spent på utviklingen.

**21. Rønne.**

Øyvind vet jeg dessverre litt for lite om. Har møtt ham i noen
enkeltkamper og ser potensialet. Jeg tror kanskje Rønne er av de med
størst potensiale i Norge. Må vel også nevne den fantastiske innsatsen i
nordisk..

**19. Salte.**

Kanskje en brannfakkel? Men, tross langt fravær våger jeg påstanden at
Tor Morten er på nivå med de øvrige i nivå 5. Gjør aldri dårlige
resultater. Synd vi ikke ser mer enn vi gjør til Salte. En av de jeg
virkelig håper vil gjøre et seriøst comback.

**15. Bakken.**

Pål er en underlig skrue. Ikke bare som person, men også med tanke på
BH. Var lenge en \<\<nesten\>\> spiller, og er uten tvil den som oftest
nesten kom i A, nesten kom i kvart osv. Er nå blant de enormt mange som
kjemper om de siste plassene inn i kvartfinaler.

**14. Nordi.**

Det er med glede jeg kan si at Jim virkelig ser ut til å få orden på
spillet sitt. Er nå langt giftigere i angrep enn før. Til å med
forsvaret ser ut til å komme på plass. Jeg tror Jim kan få en
oppløftende sesong, og vil merke at treningen med Arne bærer frukt.

**20. Solberg.**

Arne har ett problem. Fartstid!! Kun mangel på erfaring gjør at han ikke
ligger høyere opp. Han må få justert forsvaret mot flere spillere enn
mot Jim og meg. Han trenger å spille turneringer. Mahatma vil klatre.
Jeg tror han vil klatre fortest av alle i NBA.

**13. Horn.**

Jeg var usikker på om Horn egentlig hørte hjemme i nivå 5. Det er trist
å si det, for en triveligere mann en Horn skal du lete lenge etter. Så
hyggelig at jeg nesten plasserte han i nivå 3. Jeg tror allikevel det er
her han må ligge. Tross svakt spill i TO. Men siden jeg for egen del
ikke har lagt for stor vekt på det, så kan jeg vel ikke gjøre det med
Are heller. Det ville være feil å legge Are i nivå 6. I så fall måtte
det bli alene, med nivå 6 flyttet ned til nivå 7. Men selv om jeg tror
Horn må trene for å legge seg i \<\<kvart-nivå\>\>, så har han meget
store kvaliteter. Fremover er han meget presis på sin høyreside.
Kvalitetene ligger der...

### Nivå 6

**16. Hans Øyvind Sagen.**

Sagen er en mann som etter hvert begynner å få god turneringserfaring.
Matches jevnt i kjelleren mot sine to sønner. Kommer alltid til A, og
ofte til sluttspill, men der er det stopp. Gjør til tider vakre ting på
brettet...

**17. Hermansen**

Martin svinger enormt i resultater. Kan slå de fleste i et mellomspill.
Men kan tydeligvis også tape for de fleste. Giftig venstreskyffel som er
lei å stoppe. Problemet er forsvaret. Må trene for å bli med å kjempe om
kvart.

**18. Småberg.**

Marius sin tid er over. Jeg tror nesten Småberg må innrømme det selv.
Her må det trenes.

**22. Selseng**

Trond var en jeg trodde ville bli fryktelig god da jeg så ham for første
gang. Ett eller annet sted stoppet det. Jeg håper Selseng tar steget
videre dit det så ut som han var på vei til.

**23. Nesse**

Må delta mer. Trenger matching.

**24. Skjeveland.**

Gammel traver som skulle gjøre furore i sitt comeback. Så skjedde ikke.
Er litt som Ole Paus og Jonas Fjeld. Rusten.

**25. Persen.**

Har det mer i kjeften enn bak spakene. Har en meget god venstreskyffel,
og stort potensiale. Dette er han ikke interessert i å benytte seg av.
BH er gøy i små doser....
