TBHKs Store Blot lørdag 20. februar 1999

Tekst: Øyvind Eggen Foto: Espen Selbæk

[thumb|left|350px|Ole
Alzenheimer Frøslie demonstrerer karskkopp-føring på høyt nivå. Legg
særlig merke til senile smilet, det misbrukeraktige blikket, og
svettedråpene som pipler frem fra pannen. Ren ondskap! Og.... kom ikke
her å si at Ole ikke er trønder! Værdaln. Mer er det ikke å si om den
saken. På forhånd en av de store favorittene.](Fil:alzenhei.jpg.md)
[thumb|200px|right|Maskulint
stilleben: Dolk, fjøl, fenalår, pils og gin.](Fil:stillebe.jpg.md) En stolt tradisjon i
TBHKs kulturarv er blotet for veteranene - de som var med i første
halvdel av 90-åra og startet det hele. Som i fjor skulle blotet avholdes
hjemme hos Jon Anders Drøpping. Og veteranene kom reisende inn til
Tigerstaden fra Trondheim, Kongsvinger, Drammen, og det som verre var.
Og, det var vel ikke til å unngå, TBHK måtte også få litt føling med
Gardemoen-kaoset. Tidlig ble det klart at nestoren i klubben, Espen,
ikke kunne delta. Flyforsinkelser etter deltakelse i Kværnaland Open på
Jæren gjorde sitt til at han ikke arriverte før sluttspillet og så dette
fra tribuneplass. I tillegg var Yngve Aasheim, en av de andre store
favorittene, opptatt med karnevalsfeiring i Rio, mens Nils Chr. Ørnsjø
vasset rundt i slapset på NATO-øvelse i Nord-Trøndelag. Turneringen
hadde derfor ingen soleklare forhåndsfavoritter.\
\
Den lokale kjøtt-pusheren på hjørnet stilte som vanlig opp med spekemat.
Etter behørig traktering ved langbordet ble puljespillet trukket... og
alt lå klart for oppstart av den etter hvert litt beduggede
turneringen... [thumb|200px|left|&lt;&lt;Åååå
ungdomstid, du slette tid&gt;&gt; (fritt etter Terje Tysland) Brett,
lyskaster, høy musikk, god drikke.](Fil:underv_1.jpg.md)
[thumb|200px|right|Marius
Torsvik og Sturla E Hovdal i dyp konsentrasjon.](Fil:mar_stu.jpg.md)\
\
\
\
\
\
\
\
\
\
\
\
\
\
\
**Trekningen ga følgende utfall:**

**Gruppe A**\
Sigbjørn Strømsnes (på TBHKs sølvlag fra lag-NM '96)\
Pål Bakken (veteran i slekt med Knud Knudsen, OL-vinner i banesykling
1972)\
Bertil Rognes\
Bård Bakken (på TBHKs bronselag fra lag-NM '95)\
Ole Frøslie (nasjonalt gjennombrudd med 4.plass i Langhus Open 1998).\
Reidar Sliper (vinner av B-sluttspillet under Kolvereid Open 1998).\
**Gruppe B**\
Arne\
Terje Lynnebakken\
Sturla Enge Hovdal\
Marius Torsvik\
Jon Anders Drøpping\
Trekningen medførte rå latter og hoderysting fra deltakerne. Enkelte
ropte om ut om korrupsjon og tok til orde for statskupp. Gruppe A kan
man trygt si er et knallhardt heat der favoritter måtte ryke ut. Gruppe
B ble sett på som noe lettere der de noe mindre aktive Sturla og Arne
deltok. Og så var moroa i gang... De nakne fakta fra gruppespillet:

**Gruppe A**\
Sigbjørn 3-1-1 7\
Ole 3-1-1 7\
Puhl 3-0-2 6\
Bård 2-1-2 3\
Reidar 1-1-3 3\
Bertil 1-1-3 2\
**Gruppe B**\
Marius 3-1-0 7\
Jon Anders 3-1-0 7\
Terje 2-0-2 4\
Sturla 1-0-3 2\
Arne 0-0-4 0\
Kjennere av nittitalls trøndersk bordhockey vil nok nikke gjenkjennende
på hodet og se at det ikke var noen store overraskelser i innledende
runder. Med Bertils rop til Pål og Bård om å føre slektas ære videre,
var det klart for kvartfinaler:

[thumb|left|Under
vellystige kamprop påkalles hjelp fra de høyere makter. Fra venstre:
Sturla Enge Hovdal, Reidar Sliper og Øyvind Eggen.](Fil:natas.jpg.md)
[thumb|right|Noen
tok det periodevis litt roligere...](Fil:gammon.jpg.md)

**Kvartfinaler:**\
Sigbjørn-Sturla 7-1, 8-1\
Marius-Bård 0-3, 0-2\
Ole-Terje 3-4, 1-5\
Jon Anders-Pål 1-6, 4-3, 5-3\
En klassiker innen TBHK var i kampen JonA-Pål, der Pål etter en
knallåpning, med mange sarvmål og en skamfull seierherre, måtte kaste
inn håndkledet da Jon Anders tok fram sitt ess i ermet - senterfinten.
Dette satte ut modne Bakken totalt og høylydte rop om at \<\<du skal
ikke kjøre senterfinter\>\> kunne ikke forhindre at JonA avanserte. En
annen overraskelse var at Terje slo ut Ole etter Oles sterke innsats i
gruppespillet. Dette skyldes nok at unge Frøslie hadde hatt et raskt og
fuktig møte med svigers tidligere på aftenen og var mer opptatt av gin
enn puck etterhvert som kvelden skred fram. Det var nå opp til Bård
Bakken å ta vare på Knudsens-klanens ære. Sigbjørn gikk programmessig
videre.

[thumb|right|No
need to say: Jon Anders var usedvanlig fornøyd med å slå ut en lettere
oppgitt Pål Bakken... Til venstre i bildet ser vi Arne, ganske så trøtt
etter å komme rett fra USA-flyet...](Fil:joa_paal.jpg.md)
[thumb|right|Sturla
Enge Hovdal smiler til svigermor.](Fil:uffsturl.jpg.md)

**Semifinaler:**\
Sigbjørn - Jon Anders 1-3, 4-3, 4-3 (sd)\
Bård - Terje 4-1, 4-5, 2-1\
JonA fløt på medgangsbølge etter å ha kjempet ned Pål med sitt skjulte
våpen, men Sigbjørn hadde på ingen måte gitt opp. Oppgjøret var intenst
spennende, og gikk i siste kamp til sudden death, en sudden death som
skulle vise seg å bli svært så avgjørende. JonA sin innsats hadde begynt
å koste mer enn den smakte. Bård klarte forventningspresset med glans,
men Terje bet godt fra seg, opprømt over å ha slått ut Ole i et
sluttspill for første gang.

**Bronsefinale:**\
Jon Anders - Terje 1-3, 1-0 (s.d.), 4-3\
Vi kan se at i denne klassikeren sto mye prestisje på spill, foruten
selve kampen om medalje. Verten trakk dog det lengste strået etter tre
intense matcher med mye fin og variert hockey

**Finale:**\
Sigbjørn - Bård 1-0, 4-3\
Her måtte Knudsen-slekta gi tapt for byrået. Sigbjørn var en
angrepshissig hund etter seier samtidig som han kjørte et tett og godt
Milanforsvar. Men Bård var på ingen måte misfornøyd med sølv da han ikke
hadde regnet med å komme videre fra gruppespillet.Sigbjørns dype og
presise høyreskyffler var hovedforskjellen på de to spillerne.

Etter finalespillet ble natta lang, det kom enda mer etnisk drikke på
bordet, og man diskuterte og mimret til sola gikk opp og hanen galte.

[thumb|left|Og
så ble det klart: Sigbjørn Strømsnes er vinner av TBHKs veteranblot
1999. Til venstre Pål Bakken, til høyre Terje Lynnebakken, som begge
applauderer i seierens øyeblikk.](Fil:finalen.jpg.md)
[thumb|right|Oi
oi oi... hva skjuler det seg i de koppene? Ganske så etnisk vil jeg
tro.](Fil:karsk.jpg.md)
