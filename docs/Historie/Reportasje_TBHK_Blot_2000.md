[thumb|right|](Fil:bl00olef.jpg.md) Av Pål Bakken, IL Sverre og Espen
Selbæk, bilder og layout

Nok et vinterblot ble avholdt i Trondheimsveien lørdag 8. april. Kvelden
var vakker og legendarien etterhvert skyhøy. Dette ble en vellykket
kveld for fotball, god mat og drikke, spørrekonkurranse, diktopplesning
og bordhockey. Hele 12 gutter fylket seg omkring spakene.

Det heter seg at man alltid skal være forberedt på legendarien, den kan
dukke opp når en minst venter det. Denne kvelden var imidlertid
legendarien en høyst ventet gjest.

Godt er det å se at en i disse urolig tider, med etniske konflikter, kan
samle mennesker med de mest snurrige fylkeskommunale bakgrunner. Her var
både nordtrøndere, romsdalinger, og opplendinger. En del fellestrekk
finnes lell; fartstid fra bh-miljøet i Trondheim, sans for skyhøy
legendari, sans for god og publikumsvennlig fotball i europeisk
toppklasse og Brandhaug-elskov. På tross av varierende ferdigheter,
engasjement og erfaring i bh, deltok alle på kveldens turnering.
Turneringa ville vært enda mer legendarisk, hadde fjorårets finalister,
bordhockeylegendene Bård og Sigbjørn deltatt. For resultater: se lenger
nede på denne siden.

De med størst iver og best anledning startet ettermiddagen på en
utmerket måte, ved å se sesongpremiere og tippekamp; Stabæk-RBK 0-2.
Ikke lenge etter kampen var vi fulltallige, og verten kunne ønske
gjestene velkommen, med en eminent tale, breddfull av sylskarpe poenger,
vidd, intellekt og elegant ordsjongløri. Samtidig benyttet han anledning
til å gratulere Ole og Jon Anders med sin produksjon av to nye grener
til det voksende TBHK-treet.

Til gjestenes skuffelse tok velkomsttalen slutt, og man satte tennene i
Fenaknokens utsøkte potpurri; bestående av bl.a. villsvin, laks,
makrell, skinke og div. dill. De mest driftige stilte deretter opp med
konjakk og sigarer til vertens spesialimporterte kaffe. Gode og mette
satt alle på slutten av måltidet og hørte Espen deklamere kjenslevare
dikt av Daniel Wallén.

[thumb|left|Mye
digg å velge i på matbordet denne gangen... her begynte det å bli
utplukket.](Fil:bl00mat1.jpg.md) [thumb|right|Kveldens
konfransier Pål Bakken (IL Sverre), her avbildet med Sigar og Pokal.](Fil:bl00pal1.jpg.md)
Etter alt fjaset (dvs andre aktiviteter enn bh), ble brettene rigget opp
og trekkepokalen tatt i bruk. Høyt rankede (NBA) Reidar var kveldens
store skuffelse; med delt sisteplass med bordhockeylegende Øyvind Eggen.
Nevnte Øyvind scoret også denne turneringa mål, men alle var enige om at
det ikke var like legendarisk som den første gangen. Sturla oppnådde et
meget hederlig uavgjortresultat mot Ole, fra sikre kilder sies det at
denne Hovdal er et fint talent. Yngve og Espen bada seg gjennom
innledende, mens Pål viste seg sterk defensivt.

En ny alen ble lagt til blotets legendari ved innføringen av
spørrekonkurranse. Vert, konkurranseleder og dommer Pål, med solid
bakgrunn fra Belfry og Jeopardy hadde på forhånd pønsket ut en del
nøtter innen feltene sport, kultur og geografi. Etter en jevn batalje
gikk laget bestående av gamle Prinsensgt-folk (Øyvind, Jon Anders,
Bertil og Ole) av med seieren. Det deiligste øyeblikket for dommeren var
da han ga ekstrapoeng til det laget som stavet navnet til Gøran Sørlots
bror riktig (Johnny). Det mest sjokkerende var vel at alle lagene kjente
navnene på de 4 TNT-medlemmene anno 1987. Kanskje skjemmes de en smule
av det? Størst ståhei skapte svaret fra det ene laget på spørsmålet om
hvor RBKs Jan Christiansen spilte. (Riktig svar er som de fleste vet
midtbane, svaret det ble diskusjoner om var centre-half). Uenigheten
gikk på om centre-half er ensbetydende med midtbane eller midtforsvar.
Etter å ha ringt diverse fotballfolk og prøvd å få tak i Jan selv, skar
dommer gjennom; centre-half ble underkjent. Til orientering: Jan
Christiansen lever i dag i beste velgående i Enebakk!\
[thumb|left|Som
vanlig når TBHKs storheter møtes: stor spilleglede!](Fil:bl00akti.jpg.md)
[thumb|right|Som
vanlig når TBHKs storheter møtes: generell fyllerør!](Fil:bl00ror1.jpg.md)\
\
\
\
\
\
\
\
\
\
**Grunnspill**\
**Pulje Henriksen**\
01. Yngve Aasheim 4 - 1 - 0 20 - 9 9\
02. Pål Bakken 4 - 0 - 1 9 - 5 8\
03. Jon Anders Drøpping 2 - 0 - 3 9 - 10 4\
04. Bertil Rognes 2 - 0 - 3 7 - 13 4\
05. Terje Lynnebakken 1 - 1 - 3 8 - 11 3\
06. Reidar Sliper 0 - 2 - 3 6 - 11 2\
[thumb|right|Vinnerlaget
avbildet i fylkeskommunal gledesrus med kveldens premie: Bache
Gabrielsen XO (fv. Øyvind Eggen, Jon Anders Drøpping, Bertil Rognes og
Ole Frøslie).](Fil:bl00vinn.jpg.md) [thumb|right|Mye
legendari samlet på ett bord: fv. Arne Moe, Terje Lynnebakken, Yngve
Aasheim, Reidar Sliper, samt tomålsscorer Øyvind Eggen (ett denne gang,
ett fra før!)](Fil:bl00bord.jpg.md)

**Pulje Bragstad**\
01. Espen Selbæk 5 - 0 - 0 29 - 3 10\
02. Ole Frøslie 3 - 1 - 1 28 - 10 7\
03. Sturla Enge Hovdal 3 - 1 - 1 15 - 13 7\
04. Svein Kaptein 2 - 0 - 3 10 - 17 4\
05. Arne Moe 1 - 0 - 4 8 - 23 2\
06. Øyvind Eggen 0 - 0 - 5 1 - 25 0\
**Kvartfinaler:**\
Espen Selbæk - Bertil Rognes: 7-2, 14-0\
Ole Frøslie - Jon Anders Drøpping: 6-2, 1-4, 4-3\
Sturla Enge Hovdal - Pål Bakken: 2-4, 3-4\
Svein Kaptein - Yngve Aasheim: 0-6, 0-7\
**Semifinaler:**\
Espen Selbæk- Pål Bakken: 3-0, 5-0\
Ole Frøslie - Yngve Aasheim: 3-5, 3-4\
**Bronsefinale:**\
Pål Bakken- Ole Frøslie: 2-0, 2-7, 1-2\
**Finale:** Espen Selbæk - Yngve Aasheim: 9-1, 4-1\
Kvart- og semifinalene fikk forutsigbare resultater. Imidlertid gjorde
Jon Anders det svært slitsomt for Ole å vinne. Svein bet også
overraskende godt fra seg mot Yngve. Ole bekreftet sin styrke i
bronsefinalen, på tross av langt skadefravær slo han Pål greit. Espen
tuktet som så ofte før Yngve i finalen, og gratuleres med en
prestisjetung seier. Spillernes promille ble etter hvert merkbar, noe
Jon Anders utnyttet ved å lure Pål til å spille en bronsefinale nr. 2
mot han senere på kvelden. Pål Bakkens hadde rett og slett glemt at han
allerede hadde spilt bronsefinalen, og ble dermed den første (og
antageligvis siste) i TBHKs historie som spiller to forskjellige
bronsefinaler i en og samme turnering, dog kun med den aller første som
offisiell. Det var usedvanlig lite krangling og slåssing denne gangen,
men det retter seg kanskje til neste år? De av oss som forventet en ny
legendarisk semifinaletvist mellom Nils Ørnsjø og Pål Bakken ble ganske
så skuffet når Nils dessverre måtte melde pass på grunn av sykdom. Etter
turneringa kom karsken på bordet, og den fantastiske \<\<History of
Match of the Day\>\> (BBC), en 4,5 timers lang fotballvideo, ble sett av
en bergtatt forsamling. Trenger en si mer enn Peter Knowles, Wolves-
Jehovas Vitner(?) Jo, forresten kan en si at nevnte Knowles i 1967
spilte mot Coventry, som hadde senere RBK-trener George Curtis på laget!

**Endelig rekkefølge:**\
1. Espen Selbæk\
2. Yngve Aasheim\
3. Ole Frøslie\
4. Pål Bakken\
5. Sturla Enge Hovdal\
5. Jon Anders Drøpping\
7. Bertil Rognes\
7. Svein Kaptein\
9. Terje Lynnebakken\
9. Arne Moe\
11. Reidar Sliper\
11. Øyvind Eggen\
