Av Espen Selbæk

[thumb|300px|right|](Fil:reiersen.jpg.md) Denne gangen skal
TBHKs brasilianske bordhockeyskole handle om \<\<Reiersen\>\>, en av
bordhockeyens virkelige lekkerbiskener. Trikset er oppkalt etter Øyvind
Reiersen, en pensjonert spiller fra Byåsen-området i Trondheim. Øyvind
Reiersen var en spiller som ikke utmerket seg særlig - skyfler uten
forehandavslutninger, litt slapt forsvar, og en lettere desorientert
keeper. Men én ting kunne han, og det kjørte han på til gangs... Lite
visste han at trikset ved sitt navn senere skulle gjøre ham udødelig i
bordhockeykretser.

Ved utførelse av \<\<Reiersen\>\> har man pucken på høyre ving, sender
den avgårde langs vantet bak eget mål slik at den havner hos venstre
back, som igjen fyrer av et hardt og dødelig skudd i retning
motstanderens mål.

Mye av hemmeligheten ligger i feelingen i det man sender avgårde pucken
(1). Som illustrert ved (2) i tegningen, så bør pucken sendes avgårde i
en hastighet som gjør at den skjærer litt ut fra vantet når den kommer
frem til venstre back. Hvis så skjer kan man skyte pucken i retning mål
med venstre back. Trikset er som oftest såpass overraskende at
motspiller ikke klarer å etablere noen linje i forsvar før du har fått
skutt. Skulle mot formodning motstanderens høyre back være korrekt stilt
i forsvarsposisjon, må man legge inn et løft i pucken (noe som uansett
kan være en fordel).

[thumb|right|300px|Øyvind
Reiersen (sirkelen) avbildet på TBHKs lagbilde fra NM 1995. Øvrige
spillere: bak fra v: Kenneth Eriksen, Bård Bakken, Reiersen, NN, Kjell O
Hansen. Foran fra v: Espen Selbæk, Pål Bakken og Jon A Drøpping.](Fil:r_p_l_nm.jpg.md)
\<\<Reiersen\>\> er et svært sjeldent triks å se i turnerings-
sammenheng. Såvidt vi i TBHK vet, så er TBHKs egen Pål Bakken den siste
som har scoret på \<\<Reiersen\>\> i NBA- sammenheng, i grunnspillkamp
mot Svarstad BHKs Asbjørn Fossli. Fossli og resten av omgivelsene fikk
ikke med seg hvordan målet kom, og forstod dermed ikke storheten i det
som skjedde (til Pål Bakkens store fortvilelse...) Andre som fra tid til
annen legger \<\<Reiersen\>\> inn i repertoartet er TBHKs Espen Selbæk
og OBHKs Ulf Grefsgaard.

Når \<\<Reiersen\>\> blir lest av din motstander, kan det gå an å gjøre
som Pål Bakken en gang gjorde under en grunnspillkamp mot Espen Selbæk,
nemlig å finte en \<\<Reiersen\>\>, noe som brått kan gi uante åpninger
fremover. Skjønt det å finte en \<\<Reiersen\>\> er vel tilnærmet noe av
det mest obskure man kan gjøre på et bordhockeybrett... Skjønt, en
'Dobbel Reiersen' ligger ikke langt etter. Nok en gang var det den
utrettelige Pål Bakken som prøvde på dette, denne gang i TBHK og Terra
Spiffs Sommerliga. Kluet er at gjennomføring av \<\<Reiersen\>\> ofte
kan gi retur ut på høyre ving etter første gangs gjennomføring. Og hva
er vel da mer naturlig for Pål Bakken enn umiddelbart og på direkten å
sende avgårde en ny \<\<Reiersen\>\>! Pål kunne stolt konstatere at
fagbegrepet 'Dobbel Reiersen' var et faktum!

Måtte \<\<Reiersen\>\> bli høstens motetrekk i norsk bordhockey!!
