Av TBHKs rankingkomite...

Dette er første utgave av den eneste sanne og autoritære rankingen av
norges 4 kuleste spillere. Rankinglisten vil oppdateres løpende gjennom
sesongen etter hvert som kredibilitet opparbeides og skulte sider
avdekkes. Neste oppdatering av rankingen vil komme i månedskiftet
august/september.

**Ranking pr. 1/7-98:**

1.  **Pål Bakken, TBHK**
      
    [thumb|250px|Hva er skilpadde?](Fil:p_p_vors.jpg.md)

    Man kunne trukket frem flere begrunnelser for at Pål skal være med
    på denne lista. Blant disse rager nok hans deltagelse i Jeopardy
    temmelig høyt. Etter å ha ledet hele veien kommer deltagerne frem
    til avslutningsspørsmålet. Her spør man etter navnet på et
    amfibiedyr med skall som levde for 800 år siden. Påls to motstandere
    klarer spørsmålet med glans, mens Pål ryker ut med det ubehjelpelige
    svaret "Hva er skilpadde?" Pål får forøvrig kraftig trekk i
    kredibilitet fordi han ikke nevner bordhockey som fritidsinteresse
    under Trygve Rønningens tørrprat i pausen. Hva Pål trakk frem
    istedenfor? Utrolige "Jeg liker å lese kart og bla i atlas" Nok en
    gang en uttalelse fra Bakken som ligger i grenseland for hva det går
    an å tolke. Det er rett og slett umulig å vite om dette er fleip
    eller fakta, ironi eller virkelighet.
2.  **Tore Lie, LBHT**
      
    Nå som det er sommerpause i det norske rankingsirkuset, hva er vel
    da mer naturlig enn å tildele en plassering på denne lista i pur
    nostalgi? Tore Lie får andreplassen på grunn av sitt utrolige mål i
    NM-finalen 1997. Scoringen er utvilsomt den mest omtalte noensinne i
    norsk bordhockey. Fra en posisjon på høyre back legger han til
    pucken og skyter den i høyresiden på vantet rett bak eget mål. Og
    han gjør det med en snert og presisjon slik at pucken løfter seg på
    vei ut fra vantet, og går i en perfekt bue rett i motstanderens mål.
    Til publikums elleville begeistring.
3.  **Even Martinussen, TBHK (Utposten)**
      
    Even Martinussen har et bordhockeyhår man ikke finner maken til (se
    bildet lengst til høyre). I tillegg er han den spilleren i Norge som
    tar ut mest under kampene. Så mye at man de siste 20 sekundene
    pleier å høre et gråtkvalt \<\<Æ klar itj mer! Æ klar itj mer!\>\>
    (og når man har vinduet åpent på Utposten lurer forbipasserende fælt
    på hva som foregår...) Even en sterkt oppadgående spiller, som
    forøvrig har Ipswich som favorittlag i engelsk fotball.

    [thumb|200px|left](Fil:e_m_port.jpg.md)

    [thumb|200px|right](Fil:e_m_haar.jpg.md)
4.  **OJ Thorsen, Langhus**

OJ er en spiller som er veeeldig rolig, spiller veeeldig sakte og
behersket. Men for all del: dette skjer slett ikke uten kvalitet. Tvert
imot. Likevel klarer vi ikke å assosiere den godeste OJ med fart og
adrenalin. Stor var derfor overraskelsen da vi leste intervju med OJ i
Aftenposten Aften om latinske rytmer og dans. Med intervju og bilde stod
OJ frem som lidenskapelig forsvarer av salsa'en. Kan dette overføres til
bordhockey- brettet så blir det vel ytterligere rankingfremganger for OJ
kommende sesong.
