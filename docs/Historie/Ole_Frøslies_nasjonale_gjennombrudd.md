Av Espen Selbæk

Den tredje helga i januar 1998 gjorde TBHK'eren Ole Frøslie en nærmest
umenneskelig prestasjon ved å prestere en 4. plass i en offisiell NBA
rankingturnering. Fra før av er det bare to TBHK-spillere som har vært
på pallen i nasjonale individuelle tevlinger; nemlig Yngve Aasheim og
Espen Selbæk. Ole Frøslie tar dermed steget opp som den TBHK-spiller med
3. største individuelle prestasjoner. Nedenfor videreformidles hans
stolte og poetiske skildring av veien frem mot 4.plassen.

\> Nok en gang: gratulerer!!!! \> \> Har du gjort noe på forhånd for å
oppnå dette, eller vil du si det er ditt generelle talent og \> store
potensiale som vi fikk se smakebiter av? (Dette minner jo oss om din
comeback-vår \> i TBHK, hvor man måtte fly inn spillere fra England for
å bryte din seiersrekke...)

Ole svarer: Forbredelsene til turneringen var meget bra. Tippekamp og en
par timer sparring med Pål og et par herrer fra den kjente bordhockey-
klubben Terra Spiff. [thumb|250px|](Fil:prg_p_of.jpg.md)

Grunnspillet var ikke spesielt imponerende fra min side, nr. 7 og såvidt
videre. Det førte til at jeg bestemte meg for å skjerpe voldsomt på
forsvar. Dette ga virkelig bra resultater i mellomspillet. Den ekstra
skjerpingen i forsvar, litt mer aggresiv spillestil og litt tur førte
til at jeg slo de aller fleste av de som er nogenlunde på samme nivå som
meg.

Jeg slo f.eks både Marius Smaaberg og Thomas Joyce med 1-0, noe som
tyder på at jeg hadde marginene på min side. I tillegg tok jeg et en del
skalper fra de store gutta. O.J. (for meg et ganske ubeskrevet blad)
hadde også dagen sin og kom på fjerde plass (slo meg på innbyrdes).

Dermed var motstanden i kvartfinalen overkommelig. Dette var en
legendarisk kamp der jeg ledet 2-0 før han gikk opp til 2-3. (kollapset
i en av kampene og røk 0-7). Da trodde nok de fleste at O.J. hadde
kontroll men jeg klarte 3-3 med et nødskrik. Den siste kampen ble
avbrutt fordi kassetten hadde stoppet. Da hadde vi spilt ganske lenge og
jeg ledet 5-3. Vi ble enige om nye fem minutter med samme stilling, og
jeg rodde det i land relativt kontrollert.

(Red komm: så ble det semifinale: 0-4 mot Tore Lie, og i bronsefinalen
ledet Ole 3-2 i kamper over Geir Myklebust, men tapte tilslutt 3-4...)

Ja, jeg er irritert over at jeg ikke klarte å knekke Mykle. Han var ikke
på høyden, men hadde den nødvendige rutine til å dra i land en knepen
seier.

Ole F.
