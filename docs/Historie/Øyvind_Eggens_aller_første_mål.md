[thumb|250px|Legenden Øyvind
Eggen](Fil:o_egg_po2.jpg.md)

Forord av Espen Selbæk

**Øyvind Eggen** har opp gjennom historien ofte vært tilstede når TBHK
holder hoff. Av og til har han prøvd seg i selve turneringen, men det
har mildt sagt ikke gått så veldig bra. Han er ikke belønnet med de helt
store ferdighetsmessige gaver, og klarte ikke engang å score et mål de
gangene han prøvde seg. Men så, på nachspielet til en turnering du kan
lese alt om her, i rosenrød karsk-rus, kom miraklet. Det er ikke helt
klarlagt hvordan det skjedde, og om det var en bevisst handling.
Likevel, dette er historien gjenfortalt fra noen av de som var tilstede.
Enjoy!

## Av Pål Bakken og Jon Anders Drøpping

Klokken 0528!!!!!søndag 19 mai skårte Øivind Eggen sitt første mål
noensinne!!! . Dette er noe for annalene!!! Motstander Stein må skamme
seg. Vitnene er litt uenig i nøyaktig hvordan det skjedde, men det synes
å være enighet om at pucken ramlet ned i keepers venstre hjørne, på et
skudd (?) fra høyre back. Det er altså uenighet om hvordan skuddet kom,
men man er enig om at det var en bevisst bevegelse (=skudd) med backen.
Noen hevder skuddet hadde høyde, en slags lobb, andre mener bestemt det
var en svak is-puck. Mål ble det i alle fall. Til ekstatiske
omfavnelser, hopping, dansing og roping. Gjestene var vel litt
forvirret, skal en tro.

## Av Geir Olav Knappe

Jeg satt med sola i ryggen. I en lenestol. Blikket var noe flakkende,
Eggen (bildet) spilte mot Stein, dette var vel snart over... I slow
motion: Jeg ser hele Eggens kroppsholdning skyves fremover, altså en
aktiv handling. Hans høyre hånd er også aktiv, en slags skyvende
vridning. Mulig blir Eggens spiller tacklet av Steins venstreback. Jeg
ser da at puckens retning baner mot Steins mål, som nok ennå ikke har
skjønt alvoret. Vips pucken datt i mål, til venstre for keeper. Et tidel
etterpå: jubelscener man knapt har sett make til i Prinsensgata før.
Våre gjester - den slagne Stein og Magnus - skjønte nok etterhvert hva
som hadde skjedd. Selv vi oppfører oss ikke slik hvis ikke noe helt
spesielt hadde skjedd. Vi var preget av stundens alvor, men gleden tok
overhånd, en epoke var over. Sola spilte på lag med Eggen. Karsken
gjorde sitt. Våre venner Stein og Magnus hadde nok aldri drømt om et
slikt legendarisk nachspiel da de tok sin første øl den kvelden. Glem
aldri disse ord: Legendarien ligger alltid på lur. Er du rede til å møte
den???
