**Motstanden bare øker og øker:** (Innlegg i loppedebatten tidlig på
2000-tallet)

## Loppe-opprør på Jæren!'''

Bør loppa forbys?

Som mange vet så er Norge er det siste landet i Norden og kanskje også i
verden forøvrig hvor loppa fremdeles er tillatt. I Sverige ble forbudet
gjeldende ved et ekstraordinært årsmøte før sesongstarten (Øresund Cup i
Lund). For å sitere det nye bordhockey- magasinet TimeOut v/Martin
Brodin:

"På ett extra insatt årsmøte i Lund føre Øresund Cup bestämdes det att
de internationella reglerna ska gälla även i Sverige. Exact hur de
internationella reglerna lyder visste ingen så styrelsen fick i uppdrag
att ta reda på det. I Öresund Cup var den enda förändringen att all form
av loppor är förbjudna. Burloppor, målvaktsloppor och Hemsjö. Även en
loppa som går via en spelare och in i mål är ogiltig, däremot så är
loppor som uppspel tillåtet. Alla klubbar röstade för förslaget, och
följande klubbar var medverkande: Skåne, Enskede Black Cats, Ridiculous
Mice, Peking Puckos, Stockholms IK och Lugna Puckar". På tross av dette
vedtaket trekker vi nordmenn nisselua godt nedover ørene og digger oss
selv her vi valser rundt med lopper i bakvendtland. Men - nå får det
være nok synes man på Jæren, hvor Rogalendingenes harme over den
særnorske staheten for alvor ser ut til å kunne vokse frem til et reelt
loppe-opprør. Se for eksempel dette innlegget signert Jæren-legenden
Rossi (fra siste utgave av Bluelines Over Jæren):

"I den siste tiden har det oppstått en debatt rundt loppen. Denne har nå
blitt forbudt til bruk i neste VM, og spørsmålet har da blitt: Skal
denne forbys i Norge? Svaret mitt er enkelt og greit. JA (Innsatt
kommentar ved Bluelines redaktør F Horvath: Yeesss, thats the spirit)
Begrunnelsen er som følger: Bordhockey er en sport og der er det lover
og regler å forholde seg til for hvordan sporten skal utføres. Hvis vi
skal begynne å opprettholde særnorske regler er dette altfor dumt. Vi må
følge det som blir praktisert rundt om i verden. Selv led jeg meget med
min spillestil når Stiga innførte nye brett, da det ble mye vanskeligere
å score med vantskudd. Da var valget enkelt, enten å forandre
spillestil, eller legge opp bordhockeyen i protest. Jeg valgte selv det
første. Jeg kunne ikke stille med mitt gamle spill i turneringene selv
om jeg likte det bedre. Det hadde vært alt for dumt. Vi kan ikke operere
med egne regler for turneringskveldene. Det må være et regelsystem som
følges uansett hvor i verden en spiller som medlem av en klubb. Hva en
gjør på fritiden eller lignende er meg imidlertid knekkende likegyldig.
Da kan en score på så mange lopper en vil for meg. Det samme gjelder for
fotball der det er forskjell på kosen på 'løkka' og organiserte kamper
enten det er VM eller lokaloppgjør i 7.divisjon. Verre er det ikke"

TBHK Web gir Rossi, Horvath og alle andre loppe-motstandere på Jæren sin
fulle støtte, og håper på et durabelt NEI-flertall ved NBAs årsmøte på
NM i februar, i det som kanskje vil være den viktigste folkeavstemningen
siden EU-debatten!
