**Tribuner, lyskastere, brød og sirkus...** av Espen Selbæk

Dette er et forsøk på å forklare noe som skjedde en vakker høstkveld i
1990, midt i pionertiden for trøndersk bordhockey. Det hele startet i et
miljø som spilte litt nå og da. Noen hadde fått et nyss om at det også
var noen andre som drev med disse guttegreiene, nærmere bestemt på
Lademoen i Trondheim. De fikk da en idé - å lage en happening hvor
spillere fra de to kameratflokkene kunne måle krefte med hverandre for
første gang, med litt øl og sånt foran fulle tribuner? Og slik skulle
det bli. Opplegget ble til at de tre beste spillerne fra hver av de to
kameratflokkene skullle spille mot hverandre i en
'alle-møter-alle'-turnering. Lagene mobiliserte sine tilhengerskarer,
innbydelser ble sendt ut, og jungeltelegrafen gikk for fullt. Flexible
Flyers (oppkalt etter en låt fra det amerikanske rockebandet Hüsker Du)
mot Smegma Oilers! Århundredets oppgjør!!

[thumb|250px|left|Pionerene
i Flexible Flyers! Fra venstre: Espen Selbæk, Pål Martinussen og Nils
Stensrud.](Fil:flexfly.jpg.md)

Arenaen ble bestemt å være det vindskeive gamle huset i Klostergata i
Trondheim. Alle møbler ble tatt ut fra den avlange stua over
blomsterbutikken. Tribuner ble montert opp, innlånt fra Institutt for
Drama og Teater ved Universitetet i Trondheim. En tribune på hver side
av brettet for de respektive to lags tilskuerhorder. En lyskaster ble
hengt opp i taket for å lyse ned på brettet. Et bord foran kjøkkenet
tjente som bar. Flere kasser øl og popcorn ble kjøpt inn, men var
innkjøpene forgjeves? Ville det komme noen i det hele tatt?

Klokka ble 20.00. Det hele skulle starte om en halv time. Nesten ingen
hadde kommet. Kl. 20.30. Fremdeles få. Men så kom det flere. Og enda
flere. Og enda noen flere. Tilslutt ble tribunene overfyllt, og enda var
det mange utenfor som ville inn. Kunne gulvet tåle dette? Ville vi alle
rase ned i etasjen under og lande på blomstene til Blomsterbutikken?
Kassene med øl ble fort utsolgt. Tilslutt måtte man tilby andre
godsaker. 'Kaffe: kr 10,- Bare Kaffe: kr 5,-' Etnisk!

[thumb|250px|left|Noen
av Smegma Oilers trofaste tilhengere... litt spake før start!](Fil:kgt_tri2.jpg.md)

Lagenes spillere var ekstremt nervøse før det brakte løs, og forsøkte å
psyke hverandre ut, med skumle blikk og uforståelige oppvarmingsfinter
på brettet. 40 støyende supportere ga alt de hadde. På den ene tribunen
satt Smegma Oilers supportere, på den andre hordene som støttet Flexible
Flyers. Og begge sidene ga tydelig uttrykk for hvem de holdt med.

Dette ble en av de kveldene man aldri glemmer, aldri kan gjenta, og
aldri vil få igjen. Det går ikke an å beskrive stemningen, spenningen og
følelsene med ord... Likevel, nedenfor får du enda flere bilder, i
tillegg til gjengivelse av en avisartikkel fra arrangementet!

Reportasjen stod på trykk i Trondheimsavisa (11/11-1990). Bildene er -
med ett unntak - aldri tidligere publisert. Tekst: Per Kristian
Bjørkeng. Bilder: Ned Alley (lagbilde), Anette Lindi (hus i Klostergata)
og Espen Selbæk (resten). Her er artikkelen:\
\
\
\
\
\
\
\
\
\
**Gullik skadet i bordhockey**

Det er fredag kveld. Hjemmelaget TIK møter Sovjets første-femmer i
Klostergata. Det dreier seg om "Trondheim Open Bordhockey-turnering". 35
supportere fra begge lag har benket seg på "apeberget", i stua hjemme
hos en av ildsjelene. Vi var vitne til at TIK lemlestet motstanderne så
pucken sang i vantet. Men stjernespilleren "Gullik" ble skadet etter en
stygg takling.

\- Få av deg platåskoa, du er ikke på Bajazzo nå! Pål Martinsen, i
spissen for Trondheim Ishockeyklubb (TIK), skøyter seg frem mot Sovjets
mål. Fra blueline vipper han pucken forbi Tretyak og knallhardt inn i
buret. - Sila, sila, sila, brøler supporterne takfast. Det er fredag
kveld og ishockeyspillet er sentrum for oppmerksomheten i Klostergata. I
en rommelig stue har arrangørene satt opp en tribune med plass til
tredve fans, før møtet mellom de to erkefiendene. En lyskaster i taket
fungerer som effektivt flomlys over isen. Og i pausene er det popcorn og
god drikke til slitne spillere og fans. Bookmakeren vandrer rundt og tar
innsatsen før hvert enkelt spill. Det satses, men den store utbetalingen
lar vente på seg.

[thumb|250px|left|Mye
ståhei fra Flexible Flyers tilhengere!](Fil:kgt_tri3.jpg.md)
[thumb|250px|right|Publikum
følger spent med...](Fil:kgt_pub1.jpg.md)

Det er "Flexible Flyers" som styrer de nymalte TIK-figurene i sort, og
som skal forsvare Trondheims ry i dette mesterskapet. "Smegma Oilers"
holder spakene til Sovjets A-lag. Hvert lag har 3 spakemenn. Flyers
utmerker seg snart for raske kontringer og krafthockey, i motsetning til
de mer forsiktige og tekniske Smegma Oilers. Ni kamper er satt opp, men
allerede etter fem kamper trenger Flyers bare én seier for å vinne hele
turneringen. Hoveddommerene starter oppgjøret med en perfekt dropp.
Nervøsiteten setter spor i begge lag fra første stund. Førstefemmeren
til TIK føler seg frem. Plutselig blir Rune Gulliksen brutalt smelt opp
i vantet bak mål, og dommeren må stoppe tida for behandling av en sår
overføring.\
\
\
\
\
\
**- Prikkedøden** [thumb|right|250px|Det
var her det hele startet, i 2. etasje i Klostergata 32, Trondheim. Et
viktig sted når den trønderske bordhockeykrønike en gang skal skrives.
Bildet er tatt i 1995 (eller noe sånt), etter kollektivet flyttet ut,
før huset ble totalrenovert.](Fil:klosterg.jpg.md) - Porselen, porselen, porselen, og
prikkedøden, prikkedøden huier Sovjets fans. Den som skal være med på
leken må tåle steken! Brettet snues, og reperasjonen settes i gang med
en kollektiv effektivitet lik et depotlag i Monaco Grand Prix. Etter mye
om og men kommer ismaskinen ut på spillet i form av en tørr klut, og
kampen går videre. Resultatet blir knusende 8-1 seier til TIK med Espen
Selbæk bak spakene. - Herlig å kunne gi publikum valuta for pengene,
sier han, skinnende som et nypusset hockeyspill. - Jeg følte litt på'n
de første 30 sekundene og roet ned i forsvar. Men da jeg oppdaget at
Sovjet ikke hadde noe å komme med, forsvant resten av nervene. Resten av
kampen ble et eneste langt dødsstøt. Som bordhockeyspillere flest kan
han skilte med en solid porsjon selvironi. - Drømmen er å bli oppdaget
av en av de store proffklubbene i Sverige, sier Selbæk. Der borte er
bordhockey en seriøs sport. Ildsjelene håper på at mange får
ishockeyspill til jul, på sikt kan dette bli en stor folkesport her til
lands også, tror guttene. For det var bare gutter som var med i dette
spillet, som etter planen skal bli et årlig mesterskap. Jenter, dropp
puslespill og Ludo, spill bordhockey i stedet!
