## Tabell Gruppespill

|     |                                     |     |     |     |     |     |           |     |     |
|-----|-------------------------------------|-----|-----|-----|-----|-----|-----------|-----|-----|
| Pl  | Navn                                | K   | S   | U   | T   | MS  | MI        | +/- | P   |
| 1\. | Espen Eidsnes, Minde Muthapuckers   | 10  | 6   | 2   | 2   | 27  | 18        | 9   | 14  |
| 2\. | Trond Gangsoy, BSI Bordhockey       | 10  | 6   | 2   | 2   | 25  | 18        | 7   | 14  |
| 3\. | Vegard Flatoy, Minde Muthapuckers   | 10  | 6   | 1   | 3   | 35  | 19        | 16  | 13  |
| 4\. | Martin Hatlebrekke, BHK Graaveir    | 10  | 4   | 1   | 5   | 22  | 26\|\|-4  | 9   |     |
| 5\. | Svein Arne Fure, Minde Muthapuckers | 10  | 3   | 3   | 4   | 15  | 21\|\|-6  | 9   |     |
| 6\. | Henning Tvedten, BHK Graaveir       | 10  | 0   | 1   | 9   | 12  | 34\|\|-22 | 1   |     |

**Resultater Gruppespill runde 1**

Vegard Flatoy - Henning Tvedten 4-2

Vegard Flatoy - Trond Gangsoy 2-3

Vegard Flatoy - Martin Hatlebrekke 2-3

Vegard Flatoy - Svein Arne Fure 5-2

Vegard Flatoy - Espen Eidsnes 2-2

Martin Hatlebrekke - Espen Eidsnes 2-5

Martin Hatlebrekke - Svein Arne Fure 1-2

Martin Hatlebrekke - Vegard Flatoy 3-2

Martin Hatlebrekke - Henning Tvedten 3-2

Martin Hatlebrekke - Trond Gangsoy 4-4

Svein Arne Fure - Trond Gangsoy 1-4

Svein Arne Fure - Martin Hatlebrekke 2-1

Svein Arne Fure - Espen Eidsnes 0-1

Svein Arne Fure - Vegard Flatoy 2-5

Svein Arne Fure - Henning Tvedten 3-3

Trond Gangsoy - Svein Arne Fure 4-1

Trond Gangsoy - Vegard Flatoy 3-2

Trond Gangsoy - Henning Tvedten 4-1

Trond Gangsoy - Espen Eidsnes 1-2

Trond Gangsoy - Martin Hatlebrekke 4-4

Espen Eidsnes - Martin Hatlebrekke 5-2

Espen Eidsnes - Henning Tvedten 4-0

Espen Eidsnes - Svein Arne Fure 1-0

Espen Eidsnes - Trond Gangsoy 2-1

Espen Eidsnes - Vegard Flatoy 2-2

Henning Tvedten - Vegard Flatoy 2-4

Henning Tvedten - Espen Eidsnes 0-4

Henning Tvedten - Trond Gangsoy 1-4

Henning Tvedten - Martin Hatlebrekke 2-3

Henning Tvedten - Svein Arne Fure 3-3

## Tabell Gruppespill runde 1

|     |                                     |     |     |     |     |     |           |     |     |
|-----|-------------------------------------|-----|-----|-----|-----|-----|-----------|-----|-----|
| Pl  | Navn                                | K   | S   | U   | T   | MS  | MI        | +/- | P   |
| 1\. | Espen Eidsnes, Minde Muthapuckers   | 5   | 4   | 1   | 0   | 14  | 5         | 9   | 9   |
| 2\. | Trond Gangsoy, BSI Bordhockey       | 5   | 3   | 1   | 1   | 16  | 10        | 6   | 7   |
| 3\. | Martin Hatlebrekke, BHK Graaveir    | 5   | 2   | 1   | 2   | 13  | 15\|\|-2  | 5   |     |
| 4\. | Vegard Flatoy, Minde Muthapuckers   | 5   | 2   | 1   | 2   | 15  | 12        | 3   | 5   |
| 5\. | Svein Arne Fure, Minde Muthapuckers | 5   | 1   | 1   | 3   | 8   | 14\|\|-6  | 3   |     |
| 6\. | Henning Tvedten, BHK Graaveir       | 5   | 0   | 1   | 4   | 8   | 18\|\|-10 | 1   |     |

**Resultater Gruppespill runde 2**

Espen Eidsnes - Henning Tvedten 4-1

Espen Eidsnes - Vegard Flatoy 2-6

Espen Eidsnes - Trond Gangsoy 1-2

Espen Eidsnes - Svein Arne Fure 3-3

Espen Eidsnes - Martin Hatlebrekke 3-1

Trond Gangsoy - Svein Arne Fure 0-0

Trond Gangsoy - Martin Hatlebrekke 4-2

Trond Gangsoy - Espen Eidsnes 2-1

Trond Gangsoy - Henning Tvedten 3-1

Trond Gangsoy - Vegard Flatoy 0-4

Martin Hatlebrekke - Vegard Flatoy 4-2

Martin Hatlebrekke - Trond Gangsoy 2-4

Martin Hatlebrekke - Svein Arne Fure 0-2

Martin Hatlebrekke - Espen Eidsnes 1-3

Martin Hatlebrekke - Henning Tvedten 2-0

Vegard Flatoy - Martin Hatlebrekke 2-4

Vegard Flatoy - Espen Eidsnes 6-2

Vegard Flatoy - Henning Tvedten 5-1

Vegard Flatoy - Trond Gangsoy 4-0

Vegard Flatoy - Svein Arne Fure 3-0

Svein Arne Fure - Trond Gangsoy 0-0

Svein Arne Fure - Martin Hatlebrekke 2-0

Svein Arne Fure - Espen Eidsnes 3-3

Svein Arne Fure - Henning Tvedten 2-1

Svein Arne Fure - Vegard Flatoy 0-3

Henning Tvedten - Espen Eidsnes 1-4

Henning Tvedten - Vegard Flatoy 1-5

Henning Tvedten - Trond Gangsoy 1-3

Henning Tvedten - Svein Arne Fure 1-2

Henning Tvedten - Martin Hatlebrekke 0-2

------------------------------------------------------------------------

## Sluttspill

**Kvartfinaler:**

Espen Eidsnes - W.O.

Trond Gangsoy - W.O.

Vegard Flatoy - Henning Tvedten 3-1 (3-4s,3-2,3-2,5-0)

Svein Arne Fure - Martin Hatlebrekke 3-0 (2-0,2-0,5-0)

**Semifinaler:**

Espen Eidsnes - Svein Arne Fure 3-0 (5-1,3-1,5-0)

Trond Gangsoy - Vegard Flatoy 3-2 (5-1,3-2,1-5,1-3,4-1)

**Finale:**

Espen Eidsnes - Trond Gangsoy 0-3 (1-6,2-3s,2-3)

**Bronsefinale:**

Vegard Flatoy - Svein Arne Fure 2-0 (3-0,5-1)

------------------------------------------------------------------------

## Sluttspill Kamp om 5. plass

**Finale:**

Martin Hatlebrekke - Henning Tvedten 2-0 (2-0,3-2s)

------------------------------------------------------------------------

6\. Henning Tvedtet Får kun med seg ett poeng i grunnspillet (3-3 mot
Svein Arne Fure). Man må vel derfor kunne si at Henning Tvedtet til de
grader var nederlagsdømt før kvartfinalekampene mot Vegard Flatøy, men
det var FØR kampene: Da spillet kom i gang, viste Henning Tvedtet seg
fullt på høyde med Vegard Flatøy, og fremstod mer kalkulert samt med
klart større ro enn tidligere. Henning Tvedtet vant første kamp på
sudden death, og da trodde nok de øvrige tilstedeværende at Vegard
Flatøy skulle revansjere seg brutalt i neste femminutts-dyst. Slik
skulle det imidlertid tilsynelatende ikke bli: Henning Tvedtet gikk opp
i 2-0-ledelse på en meget bra forulempning, og han opptrådte mer og mer
som en rutinert sluttspilldeltaker. En periode på 30 sekunder sent i
kampen, indikerte at man kunne få oppleve en av de største
overraskelsene i Bergensligaens historie: Henning Tvedtet, som leder
2-0, har pucken på venstreving. Henning Tvedtet spiller flere ganger
pucken i Vegard Flatøys høyreback slik at han stadig får den tilbake –
og tiden går skummelt fort for Vegard Flatøy. Helt på slutten får Vegard
Flatøy omsider samlet seg til en spurt – og makter med nød og neppe å
snu kampen til 3-2-seier. Henning Tvedtet var ekstremt nær å skape
sensasjon, men i den tredje femminutteren gikk det ikke riktig vei..
Henning Tvedtet får ellers skryt av Svein Arne Fure for på ingen måte å
ha gjort seg bort på liga uken i forveien, da det kun var tidligere
ligavinnere som var Henning Tvedtets konkurrenter. Henning Tvedtet
parerte at han ikke lenger kan støtte seg på dette som forklaring på
manglende fremgang i plasseringer: Som han sier, er det jo slik på de
fleste ligaer at Henning Tvedtet kjemper utelukkende mot forhenværende
triumfatorer. Derfor tenker Henning Tvedtet at han – selv i dette tøffe
selskapet – må begynne å henvise flere navn til plasseringer bak sitt
eget på resultatlistene. En offensiv holdning fra Henning Tvedtet.

5\. Martin Hatlebrekke. Høstens første oppmøte. Har mye å by på
offensivt, med særegne varianter av backskudd samt uhyre skumle smygere
– i tillegg til solid kontringsspill. Slår Vegard Flatøy i begge kampene
i grunnspillet, og er en stund med i diskusjonen om de to direkte
semifinaleplassene. Leder 4-1 mot undertegnede i første runde, men blir
i overkant forsiktig i tilnærmingen derfra og ut kampen, hvilket
resulterer i et betydelig trykk mot eget bur, tre baklengsmål og
poengtap. Martin Hatlebrekke snakker i etterkant om at han nok ble for
defensiv i tankegangen på stillingen 4-1 i nevnte kamp: Han begynte
etter eget sigende å fokusere på at han helt uproblematisk kunne slippe
inn ETT mål, så 4-2-reduseringen opplevde han langt fra som alarmerende.
Han håpet videre å holde unna for ytterligere innslupne mål, men 4-3 ble
straks satt inn. Deretter 4-4. Tankesettet ble helt feil: Man må ALDRI
filosofere rundt at man kan slippe inn ett mål i løpet av førstkommende
halvminutt, to før sluttmusikken eller lignende. Da ender man garantert
opp med flere baklengsmål enn man har råd til. Man må tvert imot
fokusere på å score flere mål selv; man er helt avhengig av å fortsette
å spille som man HAR gjort – og søke etter muligheter for å påføre
motstanderen flere turer ned i målplastikken. I motsatt fall blir
4-1-ledelse mot Daniel Remmem fort vendt til 4-5-tap eller 6-3 mot Yngve
Aasheim til 6-7. De skisserte kamputviklinger har jeg selv opplevd;
begge ganger ble fokuset på å score flere egne mål skygget over av
defensive vinklinger. Moralen må være at man aldri skal legge om eget
spill som følge av å ligge godt an i en kamp. Fortsett med samme
filosofi som har ført en i ledelse. Jage flere mål.

4\. Svein Arne Fure Aksler den gule trøya for første gang inneværende
semester. Med 1-1-3 i første runde, blir det tøft å nå opp til de to
automatiske semifinaleplassene. Hever seg i andre halvdel, med blant
annet en godkjent 3-3-kamp mot Espen Eidsnes, et resultat Svein Arne
Fure imidlertid ikke er fornøyd med – ettersom han opplevde Eidsnes sine
mål for ikke akkurat å være av høyverdig art. Svein Arne Fure blir
nummer fire i grunnspillet, og møter Martin Hatlebrekke i kvartfinale.
Der viser Fure en av sine beste sider: Bunnsolid forsvar; den regjerende
mester slipper ikke inn et eneste mål på ti minutter med bordhockey.
Forresten oppsiktsvekkende liten varians i Fures resultater mot
Hatlebrekke denne aftenen: Tre ganger 2-0 samt 2-1. Fure sier forøvrig
at han med ligatriumfen sist uke, tok en – til ham å være – tett
vinnerdobbel, ettersom den forrige topplasseringen ikke var lenger
tilbake i tid enn juni måned. Den neste førsteplassen bør komme i løpet
av novembers første halvdel, slik at Svein Arne Fure kan delta med
betydelig selvtillit under Nordnes Open. Uansett var det stort for Fure
endelig å ta hjem en ligaseier sist – etter mye utur denne høsten
(særlig mot Henrik Due i Stavanger..). Ut fra forrige ukes referat,
virker det å være liten tvil om at Fure hadde sterkere ønske enn Hans
Christian Lønne om å gå til topps – hvilket nok ble helt avgjørende i
den lange sudden death-duellen de hadde i fjerde kamp.

3\. Vegard Flatøy Taper som nevnt begge sine kamper mot Martin
Hatlebrekke. Gjør en svært solid figur i de fire øvrige kampene av andre
grunnspillrunde: Kun seire og bemerkelsesverdige 18-3 i målforskjell.
Hvilket medførte at Vegard Flatøy var naturlig storfavoritt mot Henning
Tvedtet i kvartfinalen. Som tidligere uttrykt ble det langt tøffere enn
ventet, men Vegard Flatøy leverte like fullt snev av turneringsstorhet:
Da presset var som størst, og han MÅTTE treffe på venstreskyfler, maktet
han å tvinge frem de kampavgjørende avslutningene. I de to første
femminutterne av semifinalen virket Vegard Flatøy nærmest litt
sjokkskadet av hvor hardt det ble mot Henning Tvedtet – blandet med en
åpenbar lettelse over ikke å ha røket på en enorm skrell. Vegard Flatøy
havner under 0-2 i «sett» i semifinalen, men slår kontant tilbake – og
vinner de to neste kampene klart. I den avgjørende dysten spiller Flatøy
på den siden der han slo undertegnede 4-0 i siste runde av grunnspillet.
Likevel får man ikke se Flatøy på sitt beste i denne nervepirrende
bataljen. Han reduserer riktignok til 1-2 med rikelig av tid igjen, men
ryker på en forulempning like etter. Vegard Flatøy sier senere på
kvelden at han etter comebacket har vært i mange semifinaler, men ingen
finaler – på grunn av at han mangler den «siste skarpheten» i
prestasjonene. Denne selvdiagnostiseringen må jeg si meg enig i: Det
mangler NOE ved Vegard Flatøy sitt spill. Han er fremdeles svært
kompetent på kontringer og mellomfaser generelt, men det ekstraordinære
giret fra rundt nyeste årsskifte, savnes. Som Vegard Flatøy selv
bemerker: Dette skyldes at den mentale biten fortsatt ikke er helt
restaurert etter relativt langt avbrekk. Full kampmodus etterlyses.

2\. Espen Eidsnes Meget overbevisende i første halvdel av grunnspillet;
kun Vegard Flatøy tar ett poeng fra mannen med puckdeflektorene. I andre
runde av grunnspillet, er ikke Espen Eidsnes like suveren; 2-6 mot
Vegard Flatøy er naturlig nok skuffende, og null i målforskjell er langt
under pari. Har tilsynelatende små problemer med å danke ut Fure i
semifinalen: 5-1, 3-1, 5-0 er vanvittig sterkt mot den regjerende
mester. Espen Eidsnes har deretter ikke marginene med seg i finalen: Han
leder 2-1 når det er halvannet sekund igjen av andre «sett», for så å
miste kontroll på pucken – og slipper inn et svært uheldig 2-2-mål med
påfølgende sudden death-tap. Tredje femminutter av finalen gjenskaper et
bilde i omtrent samme gate: Nederlag 2-3 kun sekunder før slutt.
Uansett: Nok en gang er Eidsnes i finalen, og han viser enorm stabilitet
(vant jo i sitt forrige oppmøte). Espen Eidsnes uttaler forresten, mens
vi ser på kvartfinalene, at han håper Europa får oppleve Norge i neste
års fotball-EM. La oss dvele litt ved dette: Norge ledes av Per Høgmo,
mannen som ikke klarte å lede Tromsø til seier mot et 1.divisjonslag på
Ullevaal en novembersøndag i 2012. Hvilket medførte at en av Ishavsbyens
aviser valgte å ha svart forside neste dag. I motsetning til ALLE andre
med snev av interesse for «Gutan», skjønte ikke Per Høgmo at det skulle
være grunnlag for å ha en helt dyster førsteside. Per Høgmo er forøvrig
svært ivrig på å uttrykke at Norge «endelig» kan nå et sluttspill. Hans
bruk av «endelig» er fundamentalt misvisende: Aldri tidligere har hele
24 av 53 UEFA-medlemmer deltatt i et mesterskap. Dette nevner dog ikke
Per Høgmo. En slik skikkelse med temmelig snåle vinklinger rundt det
aller meste, ønsker Espen Eidsnes at Europa skal bli utsatt for under EM
i Frankrike. Forstå det den som kan.

1\. Trond Ove Gangsøy Stiller med langt lavere forventninger enn på
høstens tidligere oppmøter – grunnet gedigen fiasko ved forrige korsvei.
Vinner likevel de tre første kampene, og legger dermed grunnlag for
direkte plass i semifinale sammen med Espen Eidsnes. Frasier seg
muligheten til omkamp om førsteplassen i grunnspillet, ettersom det da
åpner seg en mulighet for å møte Flatøy i semifinale og Eidsnes i finale
– en «reise» som hadde vist seg suksessfull på septembers andre liga.
Dessuten var det viktig, med havariet fra to uker tidligere altfor
friskt i minne, ikke å risikere semifinaleoppgjør mot en giftig, høyst
uforutsigbar Martin Hatlebrekke. Sliter etter hvert enormt mot Flatøy i
semifinalen. Klarer imidlertid å karre seg videre med knapp margin.
Innleder finalen med en femtrekkskombinasjon startende på høyreback,
hvilket blir åpningen på en av undertegnedes beste kamper noensinne:
6-1. De to neste femminutterne blir som nevnt langt jevnere, og kun
ekstrem tur, som skissert ovenfor, hindrer 1-1 i kamper. Tørker seg
intenst i venstre øye etter tredje finalekamp, noe Vegard Flatøy
oppfatter som at vinneren var rørt til tårer av eget spill. Vel, dette
var slik Vegard Flatøy opplevde det. Uansett en minneverdig kommentar
fra Flatøy, og den skal få bli stående som et symbol på at det betydde
vanvittig mye å gå til topps på denne ligaen – etter to uker i dypt,
dypt bordhockeymørke.

Av Trond Ove Gangsoy
