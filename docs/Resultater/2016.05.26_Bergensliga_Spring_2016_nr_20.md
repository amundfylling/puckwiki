## Tabell Gruppespill

|     |                                         |     |     |     |     |     |           |     |     |
|-----|-----------------------------------------|-----|-----|-----|-----|-----|-----------|-----|-----|
| Pl  | Navn                                    | K   | S   | U   | T   | MS  | MI        | +/- | P   |
| 1\. | Espen Eidsnes, Brent Plast BHK          | 10  | 7   | 2   | 1   | 38  | 22        | 16  | 16  |
| 2\. | Arne Johannes Holmin, Stigarevolusjonen | 10  | 7   | 1   | 2   | 36  | 30        | 6   | 15  |
| 3\. | Trond Ove Gangsoy, Bergen Bordhockey    | 10  | 6   | 2   | 2   | 36  | 23        | 13  | 14  |
| 4\. | Svein Arne Fure, Minde Muthapuckers     | 10  | 1   | 4   | 5   | 22  | 26\|\|-4  | 6   |     |
| 5\. | Henning Tvedten, BHK Graaveir           | 10  | 2   | 1   | 7   | 16  | 37\|\|-21 | 5   |     |
| 6\. | Darko Mrdalj, Minde Muthapuckers        | 10  | 0   | 4   | 6   | 22  | 32\|\|-10 | 4   |     |

**Resultater Gruppespill runde 1**

Espen Eidsnes - Darko Mrdalj 4-3

Espen Eidsnes - Svein Arne Fure 4-1

Espen Eidsnes - Trond Ove Gangsoy 2-2

Espen Eidsnes - Henning Tvedten 3-1

Espen Eidsnes - Arne Johannes Holmin 7-2

Trond Ove Gangsoy - Henning Tvedten 8-2

Trond Ove Gangsoy - Arne Johannes Holmin 4-1

Trond Ove Gangsoy - Espen Eidsnes 2-2

Trond Ove Gangsoy - Darko Mrdalj 4-2

Trond Ove Gangsoy - Svein Arne Fure 2-2

Arne Johannes Holmin - Svein Arne Fure 3-2

Arne Johannes Holmin - Trond Ove Gangsoy 1-4

Arne Johannes Holmin - Henning Tvedten 5-0

Arne Johannes Holmin - Espen Eidsnes 2-7

Arne Johannes Holmin - Darko Mrdalj 6-4

Svein Arne Fure - Arne Johannes Holmin 2-3

Svein Arne Fure - Espen Eidsnes 1-4

Svein Arne Fure - Darko Mrdalj 1-1

Svein Arne Fure - Trond Ove Gangsoy 2-2

Svein Arne Fure - Henning Tvedten 5-0

Henning Tvedten - Trond Ove Gangsoy 2-8

Henning Tvedten - Arne Johannes Holmin 0-5

Henning Tvedten - Espen Eidsnes 1-3

Henning Tvedten - Darko Mrdalj 3-2

Henning Tvedten - Svein Arne Fure 0-5

Darko Mrdalj - Espen Eidsnes 3-4

Darko Mrdalj - Svein Arne Fure 1-1

Darko Mrdalj - Trond Ove Gangsoy 2-4

Darko Mrdalj - Henning Tvedten 2-3

Darko Mrdalj - Arne Johannes Holmin 4-6

## Tabell Gruppespill runde 1

|     |                                         |     |     |     |     |     |           |     |     |
|-----|-----------------------------------------|-----|-----|-----|-----|-----|-----------|-----|-----|
| Pl  | Navn                                    | K   | S   | U   | T   | MS  | MI        | +/- | P   |
| 1\. | Espen Eidsnes, Brent Plast BHK          | 5   | 4   | 1   | 0   | 20  | 9         | 11  | 9   |
| 2\. | Trond Ove Gangsoy, Bergen Bordhockey    | 5   | 3   | 2   | 0   | 20  | 9         | 11  | 8   |
| 3\. | Arne Johannes Holmin, Stigarevolusjonen | 5   | 3   | 0   | 2   | 17  | 17        | 0   | 6   |
| 4\. | Svein Arne Fure, Minde Muthapuckers     | 5   | 1   | 2   | 2   | 11  | 10        | 1   | 4   |
| 5\. | Henning Tvedten, BHK Graaveir           | 5   | 1   | 0   | 4   | 6   | 23\|\|-17 | 2   |     |
| 6\. | Darko Mrdalj, Minde Muthapuckers        | 5   | 0   | 1   | 4   | 12  | 18\|\|-6  | 1   |     |

**Resultater Gruppespill runde 2**

Espen Eidsnes - Darko Mrdalj 3-3

Espen Eidsnes - Svein Arne Fure 3-1

Espen Eidsnes - Trond Ove Gangsoy 5-3

Espen Eidsnes - Henning Tvedten 3-1

Espen Eidsnes - Arne Johannes Holmin 4-5

Trond Ove Gangsoy - Henning Tvedten 3-2

Trond Ove Gangsoy - Arne Johannes Holmin 1-2

Trond Ove Gangsoy - Espen Eidsnes 3-5

Trond Ove Gangsoy - Darko Mrdalj 4-2

Trond Ove Gangsoy - Svein Arne Fure 5-3

Arne Johannes Holmin - Svein Arne Fure 4-4

Arne Johannes Holmin - Trond Ove Gangsoy 2-1

Arne Johannes Holmin - Henning Tvedten 4-2

Arne Johannes Holmin - Espen Eidsnes 5-4

Arne Johannes Holmin - Darko Mrdalj 4-2

Svein Arne Fure - Arne Johannes Holmin 4-4

Svein Arne Fure - Espen Eidsnes 1-3

Svein Arne Fure - Darko Mrdalj 1-1

Svein Arne Fure - Trond Ove Gangsoy 3-5

Svein Arne Fure - Henning Tvedten 2-3

Henning Tvedten - Trond Ove Gangsoy 2-3

Henning Tvedten - Arne Johannes Holmin 2-4

Henning Tvedten - Espen Eidsnes 1-3

Henning Tvedten - Darko Mrdalj 2-2

Henning Tvedten - Svein Arne Fure 3-2

Darko Mrdalj - Espen Eidsnes 3-3

Darko Mrdalj - Svein Arne Fure 1-1

Darko Mrdalj - Trond Ove Gangsoy 2-4

Darko Mrdalj - Henning Tvedten 2-2

Darko Mrdalj - Arne Johannes Holmin 2-4

------------------------------------------------------------------------

## Sluttspill

**Kvartfinaler:**

Espen Eidsnes - W.O.

Arne Johannes Holmin - W.O.

Trond Ove Gangsoy - Darko Mrdalj 3-0 (4-1,3-1,5-0)

Svein Arne Fure - Henning Tvedten 3-0 (7-1,7-0,5-1)

**Semifinaler:**

Espen Eidsnes - Svein Arne Fure 3-2 (6-1,2-3,4-5,6-3,7-1)

Arne Johannes Holmin - Trond Ove Gangsoy 3-0 (5-1,4-2,6-2)

**Finale:**

Espen Eidsnes - Arne Johannes Holmin 3-0 (5-4,9-4,5-0w)

**Bronsefinale:**

Trond Ove Gangsoy - Svein Arne Fure 0-3 (0-5w,0-5w,0-5w)

------------------------------------------------------------------------

**Kamp om 5. plass**

**Finale:**

Darko Mrdalj - Henning Tvedten 1-0 (5-0w)

------------------------------------------------------------------------

1\. Espen Eidsnes: Vil ta steget videre.. Spille på lag med folk som
deler hans livssyn.. Ha mulighet til å utfordre Tønsberg BHK i kamp om
sølvmedaljene neste NM.. For å basere dette referatet mest mulig på hva
som ble uttalt under og etter dagens liga, er Espen Eidsnes sine
religiøse paralleller sentrale: Espen Eidsnes har begynt å definere seg
selv som ekstremist. Han finner derfor ikke lenger noe åndelig
fellesskap med folk som går i statskirken som en sosial aktivitet, men
ikke brenner nevneverdig for troen. Eidsnes finner ikke den iver han
søker blant folk som sitter i kirkebenkene av gammel vane, og deretter
nyter sin kirkekaffe; han har over tid blitt mer og mer skuffet over de
lunkne sjeler han hittil har omgitt seg med. Eidsnes vil inn i et miljø
der de troende faster og ber som den mest naturlige del av livet, og
opplever gleden i Herrens ord som noe langt mer enn en hobby. Et slikt
miljø finnes. Eidsnes har visst om dem. Dette miljøet har da også kjent
til Espen Eidsnes sitt brennende engasjement – lenge. De har kontaktet
ham, men Eidsnes har takket nei til dem av hensyn til sine venner i
statskirken. Imidlertid har utviklingen blant de fra før ikke spesielt
engasjerte statskirkekameratene til alt overmål gått i gal retning.
Eidsnes vil heretter vite at han har et åndelig fellesskap der ute; når
han ber og fordyper seg i Herrens ord på egen hånd hjemme på
Apeltunhaugene, lever han i visshet om at han har sine trosfeller på
Jæren som er hengitt til lignende aktiviteter – om ikke akkurat
samtidig, så i alle fall samme dag. Denne fellesskapsfølelsen setter
Eidsnes høyt. Han skjønner ikke i det hele tatt hvordan folk kan være
overrasket over hans valg; personene han hittil har vanket sammen med i
kirken, må jo forstå at de ikke lenger gir Eidsnes noe i åndelig
forstand. Eidsnes gleder seg til neste års høymesse i den store
Mormonermenigheten. Endelig skal han få sitte ved samme bord som sine
likesinnede. Begeistringen kunne knapt vært større over tanken om å få
oppleve dette; ved årets begivenhet følte han seg malplassert der han
satt blant sine lite skriftlesende venner i statskirken.

2\. Arne Johannes Holmin: Legg merke til hvor anonym den vanligvis svært
så hockeyengasjerte Holmin har vært i kjølvannet av Eidsnes sin
sjokkovergang. Hvilket nok i stor grad skyldes at han selv under årets
NM var del av et lag der to av spillerne aldri hadde møttes før man
skrev NM-helg 2016. Holmin kan altså ikke kritisere noe rundt det
geografiske aspektet ved en slik overgang, og heller ikke Eidsnes sitt
fokus på ideologi; Stigarevolusjonen er jo nettopp stiftet som et
meningsfellesskap rundt hvordan man skal betrakte – og utøve – sporten
bordhockey. Holmin befant seg derfor litt på behagelig avstand fra de
tøffeste slagene som utspilte seg på kveldens liga, og kunne i stor grad
fokusere på det sportslige. Ender på andreplass i grunnspillet, og møter
undertegnede i semifinalen, et oppgjør som i noen grad minnet om
onsdagens kamp mellom Rosenborg og Nest-Sotra; Nest ville mye, og satset
friskt fremover, men i de periodene Rosenborg satte opp tempoet, var
nivåforskjellen merkbar. Rakner helt i finalen mot Eidsnes, og slipper
inn ni mål i andre «sett». Holmin må deretter gå; svært sjelden å
oppleve at noen trekker seg på denne måten underveis i en finale, så man
får legge til grunn at han skulle på et eller annet uhyre viktig treff..
Kanskje med katolske meningsfeller; Eidsnes betrakter Holmin som en
streng katolikk, med tungt fokus på leveregler: Forbud mot bulldozer,
hæltreff og en rekke andre triks.

3\. Svein Arne Fure: Idet Arne Johannes Holmin forlater spillelokalet,
sier Fure «god sommar», hvilket både Holmin og jeg reagerer på
umiddelbart; det er jo to ligaer igjen av vårsemesteret. Vi spør Fure om
han ikke har tenkt å komme på noen av de to neste ligaene, hvorpå han
svarer at sannsynligvis deltar han ikke på noen av disse. Videre blir
Fure spurt om hva han skal de neste to torsdagene; han sier da at han
ikke skal noe spesielt, men at han ikke vil være med på liga. Jeg følger
så opp med et spørsmål om det er enkelthendelser som ligger til grunn
for dette manglende ønsket om å delta. Fure melder kjapt at «d e EN
hendelse som e årsaken». En hendelse Fure ble orientert om per sms i
går. Fure trodde først det var en dårlig spøk, men der tok han feil.
Derfor har Fure tidligere på kvelden henvendt seg til «Vidkun» for å få
skrevet inn resultatet i en kamp der dataskjermen forteller at Espen
Eidsnes har vært i aksjon. Standard var satt. Når disse to møtes i den
ene semifinalen, leder Fure 2-1 i kamper, til tross for at han 20
minutter tidligere har vurdert å trekke seg fra møtet med «Vidkun». Fure
er imidlertid ikke nevneverdig entusiastisk i forhold til at han er
foran etter tre «sett»; han sier at «eg vann ikkje me vilje. Han slutta
å score, og han hadde luke». Fure står for noe helt annet enn Eidsnes’
ekstremisme: Fure går jevnlig i folkekirken, og synes dette må være
tilstrekkelig til at han skal bli akseptert som religiøs. Glopperen er
svært skuffet over at Eidsnes ved neste års høymesse skal til
Mormonermenigheten; for Fure har det betydd mye å være sammen med
Eidsnes, Flatøy og Darko i folkekirken på en slik festdag. Imidlertid
har mannen fra Sandane nå fått oppleve en brutal virkelighet: Religiøs
ekstremisme virker splittende.

4\. Trond Ove Gangsøy: Oppnår å spille noen brukbare kamper i
grunnspillet samt å prestere godt i kvartfinalen. Blir moset i
semifinalen, uten at dette setter nevneverdig preg på aftenen; denne
ligaen handlet jo primært om idrettens tunge avveininger: Skal man bli
værende i et kjent fellesskap, eller bryte opp – fordi dette gir en selv
bedre muligheter til å realisere sine ambisjoner.? Jeg er fortsatt uhyre
overrasket over at Eidsnes forlater Minde MP, og da jeg i Eidsnes’
redegjørelse i går kunne lese at han anså overgangen å være en
«ikke-sak», måtte jeg se tre ganger; en «ikke-sak» å forlate Vegard
Flatøy, Svein Arne Fure og Darko Mrdalj.? Jeg gikk så gjennom innlegget
flere ganger, i forsøk på å se saken fra Eidsnes’ side. Jo mer jeg satte
meg inn i dette, dess klarere ble det for meg at Eidsnes har ambisjoner
på et vesentlig høyere nivå – og prioriterer hockey mye sterkere – enn
noen Bergensligaspiller har vært i nærheten av på mange sesonger. En –
for Bergensmiljøet – fremmed form for hard satsing. Hva bringer dette av
resultater i fortsettelsen.?

5\. Darko Mrdalj: Et grunnspill med fire uavgjort og seks tap er
naturligvis langt under pari for Darko. Kommer ikke opp på sitt beste
nivå i kvartfinalen, til tross for at Eidsnes forsøker å mane til
innsats. Vil aldri forlate Minde MP, med mindre alle de andre går fra
klubben. Representerer den absolutte motpol sammenlignet med Espen
Eidsnes: Darko er opptatt av det sosiale aspektet, og ønsker seg en
folkekirke som favner bredt – ja, betydelig bredere enn den gjør i dag.
Folkekirken må nå ut til nye mennesker – og få de inn i fellesskapet.
Ikke primært for at de skal bli så altfor troende, men av hensyn til det
sosiale. Det er hygge og gode arrangementer som er viktig – og så har
man det åndelige som en slags ramme rundt det hele. Tar avstand fra
Eidsnes’ radikalisering, og finner det helt utenkelig å forlate sine
kamerater som følge av en eller annen religiøs åpenbaring.

6\. Henning Tvedtet: Kommer innom liga for første gang på flere uker,
men ikke for å spille hockey. Nei da, Tvedtet skal levere tilbake skoene
han lånte fra Eidsnes da han i Stavanger fort kunne endt opp med å måtte
ta buss tilbake til Bergen uten sko. Tvedtet mistet også en mikrofon i
løpet av NM-helgen. I tillegg var både jakke og sekk savnet like før
retur. Ingen ble derfor spesielt overrasket da Tvedtet i dag kunne melde
at han hadde glemt igjen telefonen sin på Festspillene. Har egentlig
ikke tid til å delta på dagens liga, på grunn av at han skal hente
nevnte gjenstand, hvilket er oppsiktsvekkende: Tenk at Henning Tvedtet,
som var selvskreven på ligaer i høst, nå ikke engang vet hvem Milan, som
har deltatt på flere ligaer den siste tiden, er. Virker fullstendig
ubemerket av all den ideologiske dramatikken som henger over brettene
denne torsdagen.

Av Trond Ove Gangsøy
