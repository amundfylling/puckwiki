Juleaften for bordhockeyspillere: Å spille i Svensk Mesterskap...

av Espen Selbæk

SM 1998 nærmer seg med stormskritt. Turneringen arrangeres som så mange
ganger før i Stockholm, og går av stabelen lørdag 7. og søndag 8.
november. Også denne gangen har flere nordmenn tenkt seg over kjølen for
å prøve seg mot verdens fremste spillere, og for å oppleve galskapen på
nært hold. For dette er verdens største bordhockeyturnering, mellom 150
og 200 deltar hver gang.

Denne reportasjen gir deg en liten innføring i fenomenet Svensk
Mesterskap. I tillegg får du se og lese litt fra turneringen i 1996...\
\
\
\
[thumb|right|400px|Å
kjenne duften av 100 nye og blankpolerte spill tidlig om morgenen...](Fil:sm96for1.jpg.md)

Hvorfor deltar så mange i SM? Her det litt som i Norge, for til NM
kommer det bøttevis med spillere som har lagt opp og vanligvis ikke
deltar på NBA-turneringene. Men NM skal de ha med seg, koste hva det
koste vil. Det er liksom ikke måte på hvor mange spøkelser som ramler ut
av skapene! Så også med det svenske mesterskapet. Her kommer alle
legendene.

I tillegg er Svensk Mesterskap i særklasse den hardeste turneringen i
verden. Hvorfor det? Det arrangeres jo også verdensmesterskap hvert
andre år? Vel, forklaringen er at alle nasjoner i et verdensmesterskap
har en kvote på antall spillere. Reglene har variert litt, men slik det
ser ut for denne sesongs VM så har hver deltakernasjon lov til å sende 8
spillere, i tillegg til at regjerende verdensmester er direkte
kvalifisert. Men selv med 10 nasjoner og full kvote blir dette ikke
dette mer enn 81 spillere. Det er heller ikke noen overdrivelse å påstå
at minst 30 av verdens 40 beste spillere kommer fra Sverige. Og da sier
det seg selv hvorfor det blir hardere å klatre høyt opp på listene under
det svenske mesterskapet... Det er denne turneringen som har mest
prestisje. Og det er denne turneringen ingen vil gå glipp av, uansett
nasjon!\
\
\
\
[thumb|right|400px|Ikke
helt enkelt å håve inn fra dette premiebordet...](Fil:sm96pre1.jpg.md)

Men fortvil ikke, det er også mange grunner til å være med for de som
ikke spiller i elitesjiktet! Her møter man spillere fra alle nivå, fra
alle land som kan kalle seg bordhockeynasjoner. Hele tiden nye spillere!
Hele tiden nye spillestiler å forholde seg til! Stadig vekk nye triks! I
tillegg er det svært sosialt, med 10 nordmenn på tur. Og ikke alle
legger seg like tidlig...\
\
\
\
[thumb|right|400px|Galskapen
er i gang! 176 spillere fra 6 nasjoner...](Fil:sm96und1.jpg.md)

Hvordan turneringen spilles? Vel, i 1996 deltok 176 spillere. I
grunnspillet ble disse fordelt på 8 puljer med 22 spillere i hver. Alle
møtte alle, og de 8 beste i hver pulje gikk videre til det første
A-mellomspillet. Her ble man delt inn i 4 puljer med 16 pillere i hver.
'Alle møter alle' nok en gang, og de 6 beste i hver av puljene går
videre til 'Kongelaget'. Da sitter man igjen med verdens 24 spillere,
som skal møte hverandre i 'alle møter alle'. Hvis man ikke kommer seg
dit, er det uansett helt rått å se på! De 16 beste i Kongelaget går
videre til 8.dels-finale, med best av 7 kamper i resten av
finalespillet.

For de som ikke kommer seg videre etter grunnspillet (det er det jo
fremdeles få nordmenn som klarer), arrangeres det et Rookie-mesterskap.
Kravene for å være med her er at man ikke kommer videre fra
grunnspillet, og at man ikke har deltatt i et A-mellomspill tidligere.
Når det gjelder denne tittelen har Norge en stolt tradisjon! TBHKs Terje
Julusmoen (eks. OBHK) vant tittelen i 1996, og ble med dette den første
ikke-svenske til å vinne en bordhockeytittel i et Svensk Mesterskap!

I tillegg arrangeres det egne turneringer for å kåre mestere i klassene
Junior, Kvinner og Veteran. Lag-SM inngår derimot ikke i denne
mesterskapshelga.\
\
\
\
[thumb|right|400px|GForventningsfulle
norske håp foran SM'96... (Skeppsholmen, Stockholm): Fra venstre: Roy
Persen (OBHK), Terje Julusmoen (ex OBHK), Marius Smaaberg (OBHK), Tore
Lie (LBHT). Ikke tilstede: Ulf Grefsgaard (OBHK) og Espen Selbæk
(TBHK).](Fil:sm96norg.jpg.md)

Med seier i Rookie-mesterskapet plasserte Terje Julusmoen seg på en
hederlig, men samtidig også en litt skuffende 65. plass. Men bøtte og
legendari var helt klart et bra plaster på såret! Hva så med de øvrige
norske spillerne? Vel, Roy Persen havnet på plass 68 (eller var det
67?). Nest best av de norske ble Espen Selbæk. Nr 6 av 22 i
grunnspillpulje, og nr 9 av 16 i mellomspill 1 holdt til 36. plass
totalt. Hederlig i en debutturnering! Klart best ble (som så ofte før)
Lørenskogs Tore Lie. Nr 4 av 22 i grunnspillpulje, knepent videre med nr
6 av 16 i mellomspill 1. Kongelaget bestod av 20 svensker, 3 finner,
samt Tore Lie. Seriespillet ga en 12. plass, noe som etter å bli utslått
i 8.dels-finalen holdt til en 13. plass totalt. Dette er det beste
norske resultatet noensinne i et svensk mesterskap. Nivået tatt i
betraktning må man med rette kunne kalle dette den største norske
bordhockeyprestasjon noensinne. 13. plassen er faktisk også det beste
resultat en ikke-svensk spiller har oppnådd!

TBHK Web er den stolte innehaver av et bordhockeyklenodium! Nærmere
bestemt en utskrift fra tabellen i Kongelaget 7 runder ut i
seriespillet. For hvem var da på topp og i ferd med å gjøre sensasjon,
med to tredeler igjen av kongelagets seriespill? Utskriften viser Tore
Lie! Og selv om dette ikke holdt helt inn, så sier det litt om
kapasitet...

De andre norske spillerne fulgte Lies innsatser i Kongelaget fra
tilskuerplass. Her er det særlig en kamp undertegnede husker godt,
nemlig Tore Lies oppgjøre mot det finske loppefantomet Jaako Koski. I
løpet av ett minutt hadde Koski satt 3 lopper mot Tore Lie. Tore ble
fullstendig paralysert, og klarte ikke å utføre et eneste kvalifisert
trekk i de resterende 4 minuttene av kampen. Dette var samme sesong som
Lie i flere norske turneringer hadde tapt for den norske loppkungen Geir
Myklebust. Dermed var spekulasjonene i gang, og de varte helt frem til
NM'97. Var Tore Lie et loppevrak? Var dette den enkle løsningen på
hvordan Lie skulle knekkes? Loppa ble på grunn av dette det store
motetrekket i Norge frem mot NM'97... Var loppetrusselen mot Lie reel?
Den psykiske terroren mot Lie var sterk og usminket. Her er et utdrag
fra en av Lies elektroniske brevvekslinger foran NM'97:

\>\> Tore, her har du litt poesi: \>\> \>\> Koski og Mykle \>\> Mykle og
Koski \>\> Koski \>\> Mykle \> \> ...b... Faen ! Den psykiske terroren
mot meg begynner å bli uutholdelig. Dette er un-fair, og \> det veit du
! Arne Scheie hadde forbannet deg ! \>

Svensk Mesterskap er noe du ikke bør gå glipp av! Selv om
påmeldingsfristen gikk ut 8/10, bør det likevel være muligheter for
etteranmeldelse hvis man er rask nok. Mer informasjon finner du på de
offisielle hjemmesidene for Svensk Mesterskap 1998 (her).
