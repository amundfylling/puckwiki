Oppdatert 2019-03-31 (oppdateringer i
<span style="color:#0000ff">blått</span>)

**1. Generelle regler**

  
De internasjonale [spillereglene](http://ithf.info/stiga/ithf/rules.asp)
([norsk oversettelse](Internasjonale_spilleregler_for_bordhockey.md)) og
[turneringsreglene](http://ithf.info/stiga/ithf/docs/TournamentRUles.htm)
definert av det Internasjonale Bordhockeyforbundet (ITHF) adopteres av
NBA. Turneringsreglene gjelder der dette er relevant.

**2. Spesielle regler**

  
Følgende regler gjelder områder som ikke er dekket av de internasjonale
reglene, eller overstyrer de internasjonale reglene.

<!-- -->

  
**2.1. Spilleregler**

<!-- -->

  
  
**2.1.1. Regel om spilleforlengelse**

<!-- -->

  
  
Det er ikke tillatt å forlate brettet mellom ordinær tid og
spilleforlengelse. En spiller som uten svært god grunn (for eksempel
medisinske årsaker) forlater brettet, taper spilleforlengelsen.

<!-- -->

  
**2.2. Turneringsregler**

<!-- -->

  
  
**2.2.1. NBA-turneringer**

<!-- -->

  
  
Det arrangeres 5 NBA-turneringer per sesong, inkludert
Norgesmesterskapet og Norway Open (ITHF World Tour Major). Av disse
turneringene spilles 2 på Jæren, 1 i Bergen, 1 i Trøndelag/Nord-Norge,
og 1 på Østlandet. Styret i NBA setter opp terminlisten, og kan gjøre
endringer i plassering av turneringene. <span style="color:#0000ff">Det
skal under årsmøtet hvert år defineres en person eller organisasjon som
har ansvaret for at en gitt turnering kommende sesong blir arrangert og
gjennomført. Ansvaret skal legges til en klubb eller til en
enkeltperson, evt. til NBA-styret. Hvis ingen enkeltperson eller klubb
tar på seg ansvaret for arrangementet, skal turneringen strykes fra
kommende års terminliste.</span>

<!-- -->

  
  
**2.2.2. Overskudd fra NBA-turneringer**

<!-- -->

  
  
Overskudd fra NBA-turneringer tilfaller NBA.

<!-- -->

  
  
**2.2.3. Deltakeravgift**

<!-- -->

  
  
Utenlandske spillere bosatt i utlandet, og spillere i sitt første år med
NBA-turneringer kan delta gratis på NBA-turneringer. For alle andre
spillere er prisen for NBA-turnering NOK 200/300 (NBA/NM). Det gis NOK
100 rabatt for juniorer og spillere benytter seg av hotellovernatting
når NM arrangeres på hotell.

<!-- -->

  
  
**2.2.4. Bronsefinale**

<!-- -->

  
  
Det spilles ikke bronsefinale i A-sluttspill i NBA-turneringer.

<!-- -->

  
  
**2.2.5. Spesialseeding**

<!-- -->

  
  
Spesialseeding av under-rankede spillere:

<!-- -->

  
  
Spillere som tidligere har vært aktive, men har falt til en urealistisk
lav poengsum på verdensrankingen (WR), skal spesial-seedes ved
turneringer arrangert av NBA. Spillere som oppfyller følgende to krav
skal spesial-seedes: (a) Spilleren har høyeste WR-poengsum gjennom
tidene større enn 500. (b) Spillerens høyeste WR-poengsum gjennom tidene
er minst 1.75 (endret fra 1.5 etter COVID-pandemien) ganger høyere enn
den nåværende WR-poengsummen.

<!-- -->

  
  
Hvis en spiller oppfyller de to kravene og derfor skal spesial-seedes,
gjøres dette på følgende måte: Finn spillerens høyeste WR-poengsum
gjennom tidene og multipliser denne med 0.7 (endret fra 0.8 etter
COVID-pandemien). La denne verdien erstatte spillerens nåværende
WR-poengsum når grupper skal settes opp.

<!-- -->

  
  
Eksempel: Dersom Tore Lie, som har 3604 som høyeste WR-poengsum gjennom
tidene, skal delta på turnering og har en nåværende WR-poengsum på 302,
skal han spesial-seedes. Dette fordi han oppfyller krav nr. 1 (3604 er
større enn 500), og krav nr. 2 (3604 er høyere enn 1.75 \* 302 = 529).
Lies nåværende WR-poengsum (302) skal da erstattes med 0.7 \* 3604 =
2523 (avrundet til nærmeste heltall).

<!-- -->

  
  
Alle spillere som en eller annen gang har vært aktive, finnes registrert
i verdensrankingens spillerdatabase (finn spiller-ID på
<http://stiga.trefik.cz/ithf/ranking/playerID.txt>). For å finne en
spillers høyeste WR-poengsum gjennom tidene, gå inn på WR-siden
spilleren (http://stiga.trefik.cz/ithf/ranking/player.aspx?id=220169 for
Tore Lie, bytt ut 220169 med rett spiller-ID), klikk på ”Complete
archive of player's rank.”, og finn spillerens høyeste WR-poengsum
noensinne.

<!-- -->

  
  
**2.2.6. Utenlandske spillere**

<!-- -->

  
  
Utenlandske spillere bosatt i Norge kan delta i individuelle klasser i
norgesmesterskapet. Utenlandske spillere bosatt i utlandet kan delta i
klubb-NM, dersom disse melder overgang til klubben før 1. januar det
året NM arrangeres. Bare 1 utenlandsk spiller kan stille på hvert lag i
klubb-NM (dersom en klubb stiller med flere lag, kan klubben ha 1
spiller på hvert av disse lagene).

<!-- -->

  
  
**2.2.7. Puck awards**

<!-- -->

  
  
Puck awards arrangeres av forrige års arrangør av Norgesmesterskapet, og
deles ut på banketten under Norgesmesterskapet. Styret i NBA avgjør
hvilke kategorier Puck awards skal inneholde.

<!-- -->

  
  
**2.2.8. Klubb-NM**

<!-- -->

  
  
En klubb kan stille med mellom 2 og 5 spillere på hvert lag under
klubb-NM. Internasjonale regler gjelder for bytte av spillere mellom
kamper. Mixlag trekkes av arrangøren, og spillere fra samme klubb må
spille på samme lag.

<!-- -->

  
  
**2.2.9. Klubb-NM, klubboverganger**

<!-- -->

  
  
Dersom en spiller har skiftet klubb siden forrige års klubb-NM, kan han
bare spille for klubben han var medlem av etter det første klubbyttet
etter forrige års klubb-NM.

<!-- -->

  
  
**2.2.10. Klubb-NM, sluttspill**

<!-- -->

  
  
Sluttspill i klubb-NM spilles etter følgende oppsett:

<!-- -->

  
  
I sluttspill i klubb-NM spilles det best-av-sju runder, der det er tre
enkeltkamper per runde. Én runde teller som én kamp i en ordinær
best-av-sju-sluttspillkamp. Dersom for eksempel lag A vinner to
enkeltkamper men taper den tredje, vinner lag A runden. Første lag som
vinner fire runder vinner lagkampen.

<!-- -->

  
  
Dersom alle tre enkeltkampene i en runde ender uavgjort, eller dersom
hvert lag vinner en enkeltkamp, og den tredje ender uavgjort, spilles
det sudden death i de uavgjorte kampene.

<!-- -->

  
  
Startoppstillingen (runde 1) er spiller 1 - spiller 1, spiller 2 -
spiller 2, og spiller 3 - spiller 3. Etter hver runde roteres spillerne
på det ene laget mot høyre. Hjemmelaget står stille i de tre første
kampene. Så bytter man side. Nå står bortelaget stille i resten av
kampen. Hjemmelaget har fordelen av å stå stille i garantert tre kamper.
På den andre siden, hvis det skulle gå til sju kamper, får bortelaget
stå stille lengst.

<!-- -->

  
  
**2.2.11. Mesterskapskvalifisering**

<!-- -->

  
  
NBA-styret setter datoen for landslagsuttak før hver sesong. Denne
datoen kunngjøres sammen med terminlisten. Siste frist for å melde seg
på mesterskapskvalifiseringen (til NBA-styret) er siste dag under NM.
Mesterskapskvalifiseringen teller følgende 5 resultater fra inneværende
sesong, gitt i punktene (a) og (b):

<!-- -->

  
  
\(a\) De 4 beste WR-poengene fra NBA-turneringer og ITHF World
Tour-turneringer, der maksimalt 1 av turneringene kan være internasjonal
turnering (ITHF World Tour-turnering som ikke er arrangert av NBA). Bare
resultater fra åpne turneringer teller i mesterskapskvalifiseringen
(junior og veteran teller ikke). Følgende garantipoengskala brukes som
garantisummer i NBA-turneringer, slik at hver spiller får den høyeste av
WR-poengsummen og den tilsvarende poengsummen fra poengskalaen:

<!-- -->

  
  
{\| class="wikitable"

\|+Garantisum-skala \|- \|Pl \|Poeng \|- \|1 \|600 \|- \|2 \|550 \|- \|3
\|500 \|- \|4 \|450 \|- \|5 \|400 \|- \|6 \|350 \|- \|7 \|300 \|- \|8
\|260 \|- \|9 \|230 \|- \|10 \|210 \|- \|11 \|200 \|- \|... \| \|- \|21
\|100 \|- \|22 \|94 \|- \|... \| \|- \|31 \|40 \|- \|32 \|36 \|- \|...
\| \|- \|40 \|4 \|}

  
  
\(b\) Rankingpoeng fra plassering i sertifiserte lokalligaer fra og
med 15. august året før det aktuelle mesterskapet og fram til datoen for
landslagsuttaket. Rankingpoengene gis etter garantipoengskalaen fra
punkt (a) delt på 2 (spillere som ikke deltar i lokalliga får 0 poeng og
det ses bort fra utenlandske spillere):

<!-- -->

  
  
{\| class="wikitable"

\|+Lokalligaranking-skala \|- \|Pl \|Poeng \|- \|1 \|300 \|- \|2 \|275
\|- \|3 \|250 \|- \|4 \|225 \|- \|5 \|200 \|- \|6 \|175 \|- \|7 \|150
\|- \|8 \|130 \|- \|9 \|115 \|- \|10 \|105 \|- \|11 \|100 \|- \|... \|
\|- \|21 \|50 \|- \|22 \|47 \|- \|... \| \|- \|31 \|20 \|- \|32 \|18 \|-
\|... \| \|- \|40 \|2 \|}

  
  
**2.2.12. Sertifisering av lokalligaer**

<!-- -->

  
  
NBA-styret sertifiserer lokalligaer basert på følgende 2 kriterium:

\(a\) Det må gjennomføres minst 10 godkjente runder fra 15. august og
fram til datoen for landslagsuttak. En godkjent runde må ha minst 4
deltakere, og bare 1 runde kan være tellende per uke. Kretsmesterskap
kan inkluderes i en lokalliga og kan arrangeres samme uke som en ordinær
runde.

\(b\) Det kan kun sertifiseres 1 lokalliga per miljø.

<!-- -->

  
  
**2.2.13. Omspill ved innbyrdes likhet**

<!-- -->

  
  
Dersom to eller flere spillere står likt i poeng og likt i innbyrdes
tabell i et gruppespill der rangeringen av disse spillerne er avgjørende
for videre spill, skal spillernes rangering i det aktuelle gruppespillet
avgjøres ved omspill (enkelt gruppespill) dersom minst en av spillerne
ønsker det.
