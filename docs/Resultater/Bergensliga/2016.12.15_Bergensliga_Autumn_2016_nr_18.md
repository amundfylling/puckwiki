## Tabell Gruppespill

|     |                                         |     |     |     |     |     |           |     |     |
|-----|-----------------------------------------|-----|-----|-----|-----|-----|-----------|-----|-----|
| Pl  | Navn                                    | K   | S   | U   | T   | MS  | MI        | +/- | P   |
| 1\. | Espen Eidsnes, Brent Plast BHK          | 12  | 8   | 3   | 1   | 50  | 28        | 22  | 19  |
| 2\. | Trond Ove Gangsoy, Bergen Bordhockey    | 12  | 6   | 3   | 3   | 50  | 34        | 16  | 15  |
| 3\. | Arne Johannes Holmin, Stigarevolusjonen | 12  | 2   | 3   | 7   | 24  | 35\|\|-11 | 7   |     |
| 4\. | Henning Tvedten, BHK Graaveir           | 12  | 2   | 3   | 7   | 30  | 57\|\|-27 | 7   |     |

**Resultater Gruppespill runde 1**

Trond Ove Gangsoy - Espen Eidsnes 3-5

Trond Ove Gangsoy - Henning Tvedten 10-2

Trond Ove Gangsoy - Arne Johannes Holmin 3-2

Henning Tvedten - Arne Johannes Holmin 3-3

Henning Tvedten - Trond Ove Gangsoy 2-10

Henning Tvedten - Espen Eidsnes 2-3

Arne Johannes Holmin - Henning Tvedten 3-3

Arne Johannes Holmin - Espen Eidsnes 1-3

Arne Johannes Holmin - Trond Ove Gangsoy 2-3

Espen Eidsnes - Trond Ove Gangsoy 5-3

Espen Eidsnes - Arne Johannes Holmin 3-1

Espen Eidsnes - Henning Tvedten 3-2

## Tabell Gruppespill runde 1

|     |                                         |     |     |     |     |     |          |     |     |
|-----|-----------------------------------------|-----|-----|-----|-----|-----|----------|-----|-----|
| Pl  | Navn                                    | K   | S   | U   | T   | MS  | MI       | +/- | P   |
| 1\. | Espen Eidsnes, Brent Plast BHK          | 3   | 3   | 0   | 0   | 11  | 6        | 5   | 6   |
| 2\. | Trond Ove Gangsoy, Bergen Bordhockey    | 3   | 2   | 0   | 1   | 16  | 9        | 7   | 4   |
| 3\. | Arne Johannes Holmin, Stigarevolusjonen | 3   | 0   | 1   | 2   | 6   | 9\|\|-3  | 1   |     |
| 4\. | Henning Tvedten, BHK Graaveir           | 3   | 0   | 1   | 2   | 7   | 16\|\|-9 | 1   |     |

**Resultater Gruppespill runde 2**

Trond Ove Gangsoy - Espen Eidsnes 2-2

Trond Ove Gangsoy - Henning Tvedten 5-2

Trond Ove Gangsoy - Arne Johannes Holmin 2-1

Henning Tvedten - Arne Johannes Holmin 1-1

Henning Tvedten - Trond Ove Gangsoy 2-5

Henning Tvedten - Espen Eidsnes 3-6

Arne Johannes Holmin - Henning Tvedten 1-1

Arne Johannes Holmin - Espen Eidsnes 1-4

Arne Johannes Holmin - Trond Ove Gangsoy 1-2

Espen Eidsnes - Trond Ove Gangsoy 2-2

Espen Eidsnes - Arne Johannes Holmin 4-1

Espen Eidsnes - Henning Tvedten 6-3

## Tabell Gruppespill runde 2

|     |                                         |     |     |     |     |     |           |     |     |
|-----|-----------------------------------------|-----|-----|-----|-----|-----|-----------|-----|-----|
| Pl  | Navn                                    | K   | S   | U   | T   | MS  | MI        | +/- | P   |
| 1\. | Espen Eidsnes, Brent Plast BHK          | 6   | 5   | 1   | 0   | 23  | 12        | 11  | 11  |
| 2\. | Trond Ove Gangsoy, Bergen Bordhockey    | 6   | 4   | 1   | 1   | 25  | 14        | 11  | 9   |
| 3\. | Arne Johannes Holmin, Stigarevolusjonen | 6   | 0   | 2   | 4   | 9   | 16\|\|-7  | 2   |     |
| 4\. | Henning Tvedten, BHK Graaveir           | 6   | 0   | 2   | 4   | 13  | 28\|\|-15 | 2   |     |

**Resultater Gruppespill runde 3**

Trond Ove Gangsoy - Espen Eidsnes 3-3

Trond Ove Gangsoy - Henning Tvedten 5-1

Trond Ove Gangsoy - Arne Johannes Holmin 2-4

Henning Tvedten - Arne Johannes Holmin 4-1

Henning Tvedten - Trond Ove Gangsoy 1-5

Henning Tvedten - Espen Eidsnes 3-3

Arne Johannes Holmin - Henning Tvedten 1-4

Arne Johannes Holmin - Espen Eidsnes 0-3

Arne Johannes Holmin - Trond Ove Gangsoy 4-2

Espen Eidsnes - Trond Ove Gangsoy 3-3

Espen Eidsnes - Arne Johannes Holmin 3-0

Espen Eidsnes - Henning Tvedten 3-3

## Tabell Gruppespill runde 3

|     |                                         |     |     |     |     |     |           |     |     |
|-----|-----------------------------------------|-----|-----|-----|-----|-----|-----------|-----|-----|
| Pl  | Navn                                    | K   | S   | U   | T   | MS  | MI        | +/- | P   |
| 1\. | Espen Eidsnes, Brent Plast BHK          | 9   | 6   | 3   | 0   | 32  | 18        | 14  | 15  |
| 2\. | Trond Ove Gangsoy, Bergen Bordhockey    | 9   | 5   | 2   | 2   | 35  | 22        | 13  | 12  |
| 3\. | Henning Tvedten, BHK Graaveir           | 9   | 1   | 3   | 5   | 21  | 37\|\|-16 | 5   |     |
| 4\. | Arne Johannes Holmin, Stigarevolusjonen | 9   | 1   | 2   | 6   | 14  | 25\|\|-11 | 4   |     |

**Resultater Gruppespill runde 4**

Trond Ove Gangsoy - Espen Eidsnes 1-6

Trond Ove Gangsoy - Henning Tvedten 11-3

Trond Ove Gangsoy - Arne Johannes Holmin 3-3

Henning Tvedten - Arne Johannes Holmin 3-1

Henning Tvedten - Trond Ove Gangsoy 3-11

Henning Tvedten - Espen Eidsnes 3-8

Arne Johannes Holmin - Henning Tvedten 1-3

Arne Johannes Holmin - Espen Eidsnes 6-4

Arne Johannes Holmin - Trond Ove Gangsoy 3-3

Espen Eidsnes - Trond Ove Gangsoy 6-1

Espen Eidsnes - Arne Johannes Holmin 4-6

Espen Eidsnes - Henning Tvedten 8-3

------------------------------------------------------------------------

## Sluttspill

**Semifinaler:**

Espen Eidsnes - Arne Johannes Holmin 0-1 (1-3)

Trond Ove Gangsoy - Henning Tvedten 1-0 (8-1)

**Finale:**

Trond Ove Gangsoy - Arne Johannes Holmin 1-0 (5-2)

**Bronsefinale:**

Espen Eidsnes - Henning Tvedten 1-0 (10-1)

------------------------------------------------------------------------

4\. Henning Tvedtet: Inntar tabletter i spillelokalet, men avstår fra
alkohol. Langt fra noen suksessoppskrift innen bordhockey. Helsevesenet
har ledet Henning Tvedtet i retning av en slik underlig livsstil.
Imidlertid bunner nok Tvedtets tilkortkommenheter i mentale problemer,
jamfør hva bl.a. Holmin tidligere har skrevet om Henning Tvedtets
utfordringer på dette plan. En slik situasjon blir ikke akkurat bedre om
man fratas alkoholens begeistringer. Sportslig sliter Henning Tvedtet
enormt denne ligaen, og kun et elendig seriespill fra Arne Johannes
Holmin er årsak til at Tvedtet ikke ender nederst etter fem
grunnspillrunder. Deretter får Tvedtet innpisk av Espen Eidsnes før
semifinalen mot undertegnede, hvorpå Tvedtet forsikrer at han er sterk
på å nullstille seg før best av 1. Riktig? Tja; han leder jo 1-0 i alle
fall. Ramler imidlertid fullstendig av lasset etter et par baklengsmål –
på tilsvarende måte som mot samme konkurrent i grunnspillet. Tvedtet går
for øvrig på tre tosifrede nederlag denne desemberaftenen, hvilket er
sjelden noen deltaker i det hele tatt har opplevd i Bergensligaen.
Tvedtet runder av høstsemesteret ved å uttale at «nå er det slutt med
bordhockey» for hans vedkommende. Jeg ser imidlertid ikke bort fra at
han kan komme på lysere tanker i løpet av julepausen; han møtte jo tross
alt de tre aktørene som har flest triumfer i Bergensligasammenheng.
Tvedtet havnet langt på vei i samme dødens posisjon som Kysnes ble
rammet av på liga 21.juni 2011… Oppmøtefrekvens høsten 2016: Nokså god.
For mye utenomsportslig stress flere av de torsdagene han har deltatt,
kombinert med ganske hyppige fravær, gjør at helhetsinntrykket ikke
kommer høyere.

3\. Espen Eidsnes: På liga 15.september hadde Espen Eidsnes EN uavgjort
og resten topoengere i grunnspillet, men røk i best av 1 mot Vegard
Flatøy. Nøyaktig tre måneder senere vinner Espen Eidsnes igjen
grunnspillet før det er klart for enkeltkamp mot den svakest plasserte:
Mannen med flest Bergensligatriumfer gjennom tidene. Espen Eidsnes ryker
ut, og virker temmelig irritert – men revansjesugen – før bronsefinalen
mot Henning Tvedtet. Med to tidlige scoringer er standard satt: Espen
Eidsnes skal la all frustrasjon gå ut over Henning Tvedtet, og
finalisten fra Lambertseter pøser inn mål. Tvedtet får ikke fred før det
står 10-1. Meget solid av Espen Eidsnes å slå tilbake på så
overbevisende måte. Vinner dessuten sammenlagt for andre semester på
rad. Det har slik sett vært et godt hockeyår for Eidsnes, men han
uttrykker selv at gullet i NBA-sammenheng fortsatt sitter langt inne. På
et vis er det stadig et stykke frem til å vinne en slik turnering,
ettersom enkelte spillere (les: Magnus Klippen) har et uhyre godt grep
på Eidsnes. På den annen side har jo Eidsnes i 2016 beseiret trioen
Østrem, Aasheim og Røren i sluttspill. Hvilket peker klart i retning av
at NBA-triumf er innen rekkevidde. Man kan faktisk ikke se bort fra at
Eidsnes vinner en NBA-turnering i 2017, men han vil neppe være den
største favoritten i forkant av noen slik begivenhet med det første – i
alle fall ikke hvis nevnte Klippen deltar. Virker forresten positiv når
det gjelder å flytte ligaene til onsdag, for da blir det visstnok godt
oppmøte fra Stølen, Hatlebrekke og Muri. De to førstnevnte anser jeg
ikke som nevneverdig sikre kort hva oppmøte angår, men de bør gjerne få
en mulighet til å vise at skepsisen er overdrevet. Oppmøtefrekvens
høsten 2016: Meget god. Kun to strake fravær midt inni semesteret et
sted, trekker ned.

2\. Arne Johannes Holmin: Fire spillere på årets siste liga.
Sperregrensen er nøkkelord. Holmin er ivrig i å formidle at man nå er PÅ
sperregrensen og at Bergensligaen balanserer på kanten av stupet. Det
viktigste med sperregrensen er imidlertid at man ikke er UNDER den.
Hvilket ikke hender denne torsdagen heller; ligaen blir gjennomført som
planlagt. Arne Johannes Holmin scorer for sin del kun åtte mål på
kveldens fem første kamper, og fremstår bare som en vag kontur av hva
han kan utrette på en normal dag. Imidlertid skal det sies at han hele
aftenen igjennom, ja til og med semifinalen i alle fall, bruker høyre
ben til å holde en barnevogn i mer eller mindre kontinuerlig bevegelse.
Arne Johannes Holmin opplever denne tilleggsaktiviteten som krevende, og
undres på om de beste i verden trener på denne måten; med innlagte
ekstrabelastninger. Kanskje en utviklende idé, men når man har med seg
livsarving på liga, er det begrenset i hvilken grad man kan delta på
festligheter i etterkant. Dog gikk ikke Holmin glipp av noe denne gang;
etter fem år på rad med solid julebordhockey, ble det intet nå. Man
måtte nøye seg med mimring; tilbake til minneverdige utgaver av
julebordhockey for eksempel på Kroepeliens hus i 2011 samt hos Hans
Christian Lønne i 2012 og 2015. Oppmøtefrekvens i Bergensligaen denne
høsten: Ypperlig. Dog ikke fullt så imponerende på nasjonale arenaer;
det er tilstrekkelig å nevne Trondheim Open.

1.Trond Ove Gangsøy: Mener det bør være en særbergensk regel om at den
som velger brett også skal velge side. Får imidlertid denne gang en klar
fordel av at Bergensligaen nå følger ordinær prosedyre på dette punkt,
ettersom brettvelger Holmin da ikke får velge side i finalen; Holmin har
som nevnt hele tiden stått med HØYREbenet på barnevognen denne kvelden,
men blir tvunget til å skifte ben i finalen for ikke å forstyrre de to
som gjør opp om bronse. Etter flere noe heldige mål, står det plutselig
4-1 til undertegnede. Deretter blir det 5-1 på snok, og Holmin
resignerer etter hvert. Har lite sans for bytte av ligadag fra torsdag,
etter å ha blitt avvist – relativt kontant – ved tilsvarende forespørsel
våren 2014. Uansett en fin avslutning på semesteret med to oppturer,
etter ni måneder med total seierstørke.

Av Trond Ove Gangsøy
